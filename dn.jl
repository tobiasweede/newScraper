{"link": "https://www.dn.se/nyheter/politik/intervju-studio-dn-det-vill-alice-bah-kuhnke-mps-toppkandidat-i-eu-valet/", "date": "2019-04-03T19:00:00", "header": "Studio DN: Det vill Alice Bah Kuhnke \u2013 MP:s toppkandidat i EU-valet", "message": "\nF\u00f6r n\u00e5got \u00e5r sedan best\u00e4mde sig MP:s toppnamn f\u00f6r att sluta flyga privat. D\u00e4rf\u00f6r har Alice Bah Kuhnke tagit beslutet att bos\u00e4tta sig i Bryssel i st\u00e4llet f\u00f6r att veckopendla, om hon blir invald i parlamentet.\n\n\n\nHur ska du d\u00e5 g\u00f6ra f\u00f6r att h\u00e5lla kontakten med dina v\u00e4ljare p\u00e5 hemmaplan?\n- Jag t\u00e4nker ju dels \u00e5ka t\u00e5g. Mycket och ofta. Och vid sidan av det s\u00e5 har vi en rad id\u00e9er som jag hoppas kunna presentera s\u00e5 sm\u00e5ningom, de bygger mycket p\u00e5 teknik.\nI intervjun i \u201dStudio DN\u201d ber\u00e4ttar hon om sin fria roll i Europaparlamentet, om att alla medlemsstater b\u00f6r f\u00e5 ett utsl\u00e4ppstak, om sin syn p\u00e5 klimathotet \u2013 och varf\u00f6r hon \u00e4r b\u00e4st med tre tanter i Sk\u00f6vde. H\u00e4r kan du l\u00e4sa en kortare version i textform \u2013 h\u00f6r hela samtalet i podden h\u00e4r:\n\n\n\n      L\u00e4nk till ljudspelare\n    \n\n\n"}
{"link": "https://www.dn.se/nyheter/sverige/man-skjuten-i-helsingborg-okant-skadelage/", "date": "2019-04-03T20:02:34", "header": "Man skjuten i Helsingborg \u2013 ok\u00e4nt skadel\u00e4ge", "message": "\nPolisen anl\u00e4nde till Storgatan i centrala Helsingborg efter att en person ringt in och larmat om en skottlossning. Patrullen hittade d\u00e5 en skottskadad man, som fick f\u00f6ras till sjukhus i polisbil.\u00a0\n\n\n\n\u2013 Mannen v\u00e5rdas p\u00e5 sjukhus och vi har inga uppgifter om hans skadel\u00e4ge, s\u00e4ger Calle Persson, presstalesperson i region Syd.\nPolisen har \u00e4nnu ingen misst\u00e4nkt f\u00f6r skjutningen, som skedde utomhus i stadens centrala delar. Enligt Calle Persson kommer skjutningen f\u00f6rmodligen att rubriceras som mordf\u00f6rs\u00f6k.\n\u2013 Vi har sp\u00e4rrat av brottsplatsen och f\u00f6rs\u00f6ker nu ta reda p\u00e5 vad det \u00e4r som har h\u00e4nt. Vi pratar med vittnen och unders\u00f6ker om det finns \u00f6vervakningskameror p\u00e5 platsen. Teknikerna har \u00e4nnu inte anl\u00e4nt men det kommer de g\u00f6ra s\u00e5 sm\u00e5ningom, s\u00e4ger han.\n"}
{"link": "https://www.dn.se/sport/fotboll/janne-andersson-om-isaks-succe-han-ar-langt-framme/", "date": "2019-04-03T19:25:11", "header": "Janne Andersson om Isaks succ\u00e9: \u201dHan \u00e4r l\u00e5ngt framme\u201d", "message": "\nAlexander Isak har tagit Eredivisie, Nederl\u00e4ndernas h\u00f6gsta fotbolldivision, med storm.\u00a0\n19-\u00e5ringen fr\u00e5n Ulriksdal l\u00e5nades in fr\u00e5n Dortmund f\u00f6r att ers\u00e4tta Fran Sol, anfallaren som gick till Dynamo Kiev.\n\n\n\nMed sina tio m\u00e5l p\u00e5 tio matcher \u00e4r det i dag inte m\u00e5nga som saknar Sol.\u00a0\n\u2013 Det var perfekt f\u00f6r Isak att komma i v\u00e4g och f\u00e5 spela matcher, konstaterar Janne Andersson.\nHan har \u00e4nnu inte sett tisdagens bortamatch mot Heracles, men har givetvis inte missat att Isak gjorde tv\u00e5 m\u00e5l och tv\u00e5 assist n\u00e4r Willem II vann med 4\u20133.\nMatchen mot Fortuna Sittard, d\u00e5 Isak satte rekord i Eredivisie med tre m\u00e5l p\u00e5 straffsparkar, och solom\u00e5let mot Feyenoord, tillh\u00f6r ocks\u00e5 godbitarna.\n\u2013 Isak f\u00e5r spela matcher regelbundet, vilket har varit j\u00e4ttebra f\u00f6r honom. Under \u00e5ren i Dortmund har han inte f\u00e5tt spela s\u00e5 m\u00e5nga matcher, men han har f\u00e5tt bra tr\u00e4ningsm\u00f6jligheter, han har utvecklats och det syns ju p\u00e5 spelet, s\u00e4ger Janne Andersson samtidigt som han \u00e4r p\u00e5 v\u00e4g in p\u00e5 sitt kontor med en kopp kaffe i handen.\nJohn Guidetti gjorde 2011\u20132012 imponerande 20 m\u00e5l p\u00e5 23 matcher f\u00f6r Feyenoord. Brassen Afonso Alves, med f\u00f6rflutet i b\u00e5de \u00d6rgryte och Malm\u00f6 FF, gjorde sju m\u00e5l f\u00f6r Heerenveen n\u00e4r laget 2007 besegrade Heracles med 9\u20130.\n\n\n\n\u2013 Holl\u00e4ndsk fotboll \u00e4r generellt offensiv. Men det \u00e4r sv\u00e5rt att j\u00e4mf\u00f6ra med hur det var f\u00f6rr, jag tycker inte att det \u00e4r s\u00e5 intressant, s\u00e4ger Andersson. Jag tycker att det generellt \u00e4r j\u00e4tteroligt att v\u00e5ra spelare g\u00e5r bra i sina klubblag. Det g\u00e4ller Alexander Isak och alla andra.\nI EM-kvalmatcherna mot Rum\u00e4nien och Norge valde Janne Andersson att l\u00e5ta Alexander Isak agera inhoppare.\u00a0\n\u2013 Det \u00e4r en intressant forwardstyp. Som s\u00e5 ofta med yngre spelare kan man inte s\u00e4ga exakt en eller tv\u00e5 detaljer som f\u00f6rb\u00e4ttrats, ofta \u00e4r det en helhet. Isak blev uttagen f\u00f6r att han var tillr\u00e4ckligt bra f\u00f6r att vara med d\u00e4r och d\u00e5, jag tog inte ut honom f\u00f6r att han \u00e4r ung, talangfull och eventuellt ska vara bra om n\u00e5got \u00e5r.\u00a0\n\u2013 Han \u00e4r l\u00e5ngt framme och det tycker jag att han visade p\u00e5 samlingen. Isak gjorde en del m\u00e5l p\u00e5 tr\u00e4ningarna och hade bra f\u00f6rst\u00e5else f\u00f6r hur vi skulle spela, han snappade upp det v\u00e4ldigt snabbt.\nSom 17-\u00e5ring l\u00e4mnade Alexander Isak AIK f\u00f6r tyska toppklubben Borussia Dortmund i januari 2017.\n\u2013 Om man j\u00e4mf\u00f6r hur han var i AIK s\u00e5 har allting blivit lite b\u00e4ttre, s\u00e5 brukar det oftast vara n\u00e4r man ser unga spelare. Det \u00e4r inte s\u00e5 att man helt pl\u00f6tsligt blir oerh\u00f6rt mycket b\u00e4ttre p\u00e5 en liten grej. Oftast \u00e4r det helheten som blir b\u00e4ttre om man \u00e4r i en bra milj\u00f6 och det har ju Isak varit. Jag hoppas att det \u00e4r m\u00e5nga fler spelare som forts\u00e4tter att utvecklas.\u00a0\nTill sommaren l\u00f6per l\u00e5neavtalet med Willem II ut. Var Isak spelar till h\u00f6sten spekuleras det vilt om i dag.\n\u2013 Sj\u00e4lvklart \u00e4r det f\u00f6r v\u00e5r del b\u00e4st om alla spelar i de b\u00e4sta ligorna och g\u00f6r j\u00e4ttebra ifr\u00e5n sig. Men det kan vara en alldeles lagom liga efter det att du varit i n\u00e5gra \u00e5r i ett topplag i Bundesliga. Att spela i Holland \u00e4r f\u00f6rmodligen helt r\u00e4tt steg f\u00f6r Alexander Isak.\nForts\u00e4tter Alexander Isak att \u00f6sa in m\u00e5l s\u00e5 kommer den mediala pressen p\u00e5 att Isak ska starta i EM-kvalmatchen mot Malta hemma p\u00e5 Friends arena den 7 juni bli h\u00e5rd.\nJanne Andersson smuttar p\u00e5 sitt kaffe.\n\u2013 N\u00e4r det \u00e4r dags f\u00f6r trupputtagning s\u00e5 tar jag ut dem som jag tror har b\u00e4st m\u00f6jligheter att vara med och vinna matcherna, d\u00e5 bryr jag mig inte s\u00e5 mycket om vad andra tycker, om jag ska vara \u00e4rlig. Det \u00e4r jag och mina n\u00e4rmsta medarbetare som g\u00f6r det, det har jag inga problem med.\nP\u00e5 l\u00f6rdag spelar damlandslaget en tr\u00e4ningslandskamp mot Tyskland p\u00e5 Friends arena inf\u00f6r drygt 30.000 \u00e5sk\u00e5dare.\n\u2013 J\u00e4tteroligt, jag ska sj\u00e4lv dit och titta, s\u00e4ger Janne Andersson.\u00a0\n"}
{"link": "https://www.dn.se/nyheter/en-man-till-sjukhus-efter-storbrak-i-vasteras/", "date": "2019-04-03T19:30:39", "header": "En man till sjukhus efter storbr\u00e5k i V\u00e4ster\u00e5s", "message": "\nPolisen anl\u00e4nde till Vasaparken, n\u00e4ra Centralstationen i V\u00e4ster\u00e5s, strax efter larmet om ett stort slagsm\u00e5l.\u00a0\n\u2013 N\u00e4r vi anl\u00e4nde hade br\u00e5ket upph\u00f6rt, men vi antr\u00e4ffade ett antal personer p\u00e5 platsen. Vi fick \u00e4ven vittnesuppgifter om att flera personer l\u00e4mnat parken, s\u00e4ger Daniel Vikdahl, presstalesperson f\u00f6r polisen i region Mitt.\n\n\n\n\u2013 P\u00e5 platsen hittade vi en skadad man i 20-\u00e5rs\u00e5ldern som f\u00f6rdes till sjukhus. Vi id- kontrollerade ett antal personer som vi bed\u00f6mer kan vara intressanta d\u00e5 de \u00e4r i samma \u00e5lder som den skadade, n\u00e5gon av dem topsades vet jag.\nEnligt Daniel Vikdahl bed\u00f6ms mannen inte ha skadats allvarligt.\n\u2013 Ingen \u00e4r frihetsber\u00f6vad och vi har heller ingen misst\u00e4nkt i detta l\u00e4ge. Vi utreder den h\u00e4r h\u00e4ndelsen som grov misshandel.\nHan kan inte bekr\u00e4fta att vapen ska ha f\u00f6rekommit vid br\u00e5ket.\n\u2013 Jag vet inte vad br\u00e5ket handlade om och kan inte uttala mig om vilka typer av tillhyggen som ska ha anv\u00e4nts eftersom det r\u00f6r sig om vittnesuppgifter. Vii hittade inga tillhyggen p\u00e5 platsen.\n"}
{"link": "https://www.dn.se/nyheter/varlden/tusental-lemlastade-delfiner-spolas-upp-pa-franska-strander/", "date": null, "header": null, "message": "\nVarje m\u00e5nad spolas hundratals leml\u00e4stade delfiner upp p\u00e5 de franska str\u00e4nderna. Enligt milj\u00f6organisationen Sea Shepherd \u00e4r anledningen till de makabra fynden att delfinerna utg\u00f6r en bif\u00e5ngst vid yrkesfiske, efter fr\u00e4mst havsabborre.\n\n\n\nEnligt f\u00f6retr\u00e4dare f\u00f6r Sea Shepherd s\u00e5 spolas cirka 20 procent av alla delfiner som d\u00f6das upp p\u00e5 land. Omkring 6.000\u201310.000 djur faller offer f\u00f6r fiskarnas tr\u00e5lar och redskap varje \u00e5r.\nDelfinerna som hittats har drabbats av frakturer, brutna fenor, och s\u00e5r fr\u00e5n fisken\u00e4t. Franska myndigheter samlar ihop kropparna i h\u00f6gar, f\u00f6r att sedan transportera bort dem fr\u00e5n str\u00e4nderna.\nDen franska marinbiologiska forskningsstationen Observatoire Pelagis skriver p\u00e5 sin hemsida att antalet d\u00f6dade delfiner som sk\u00f6ljts upp p\u00e5 str\u00e4nderna har n\u00e5tt nya rekordniv\u00e5er sedan vintern 2017. Omkring 90 procent av de delfiner som unders\u00f6kts bed\u00f6ms ha d\u00f6tt till f\u00f6ljd av kv\u00e4vning genom fiskeredskap.\nEnligt milj\u00f6organisationen Sea Shepherd s\u00e5 hotar det franska fisket efter havsabborre b\u00e5de fiskartens och delfinernas best\u00e5nd.\u00a0\n"}
{"link": "https://www.dn.se/sthlm/trafikverket-overklagar-tunnelbanebygge/", "date": "2019-04-03T17:00:38", "header": "Trafikverket \u00f6verklagar tunnelbanebygge", "message": "\nI mars togs de f\u00f6rsta spadtagen f\u00f6r utbyggnaden av Stockholms tunnelbana. Bl\u00e5 linjen ska f\u00f6rl\u00e4ngas till Barkarby, en ny linje dras mellan Odenplan och Solna och i framtiden kommer man att kunna \u00e5ka tunnelbana till \u00f6stra S\u00f6dermalm och Nacka.\n\n\n\nStr\u00e4ckningarna har kommit olika l\u00e5ngt i byggf\u00f6rfarandet. Bl\u00e5 linjen byggs just nu, men p\u00e5 annat h\u00e5ll \u00e4r projektet p\u00e5 detaljplansstadiet.\nNu har Trafikverket \u00f6verklagat en del av str\u00e4ckan. Bygget mellan Odenplan och Solna har en bristf\u00e4llig detaljplan, enligt myndigheten. Stockholms stad har heller inte tagit h\u00e4nsyn till Trafikverkets synpunkter och de har inte redogjort f\u00f6r hur bygget p\u00e5verkar Citybanan, som myndighet ansvarar f\u00f6r, skriver Stockholmdirekt.\n\u00c4ven p\u00e5 annat h\u00e5ll har detaljplanen \u00f6verklagats. Tv\u00e5 privatpersoner i Enskede anser att en servicetunnel kommer att vara ett fult och apart ingrepp i n\u00e4rmilj\u00f6n. Ytterligare en fastighets\u00e4gare har \u00f6verklagat planen f\u00f6r bygget, rapporterar lokaltidningen.\nEmma Sahlman, pressansvarig f\u00f6r bygget av tunnelbanan, menar att detta inte p\u00e5verkar tidsplanen.\n\u2013\u00a0Vi inv\u00e4ntar just nu andra tillst\u00e5nd f\u00f6r bygget, som en milj\u00f6dom och j\u00e4rnv\u00e4gsplan. S\u00e5 i nul\u00e4get verkar det inte ha n\u00e5gon p\u00e5verkan, s\u00e4ger hon till DN.\nL\u00e4s mer: Nu har bygget av nya tunnelbanan startat\n"}
{"link": "https://www.dn.se/nyheter/varlden/corbyn-efter-motet-med-may-nya-samtal-vantar/", "date": "2019-04-03T17:01:06", "header": "Corbyn efter m\u00f6tet med May: M\u00e5nga samtal v\u00e4ntar", "message": "\nLabourledaren Jeremy Corbyn gick in i onsdagens f\u00f6rhandlingar med Theresa May med ett krav fr\u00e5n h\u00f6gt uppsatta partimedlemmar p\u00e5 att driva fr\u00e5gan om en ny folkomr\u00f6stning. Den h\u00e4r g\u00e5ngen om det avtal som parlamentet f\u00f6rhoppningsvis kan komma att r\u00f6sta ja till.\n\n\n\nEfter m\u00f6tet konstaterade Labourledaren att han f\u00f6rde fram sitt partis \u00e5sikt att det kr\u00e4vs en andra folkomr\u00f6stning, som ska g\u00e4lla det avtal man nu hoppas komma fram till, och att han vill se en tullunion. Han konstaterade ocks\u00e5 att dagens samtal inte hade lett fram till n\u00e5gon gemensam \u00f6verenskommelse.\nEnligt Corbyn \u00e4r May inriktad p\u00e5 att f\u00e5 igenom ett avtal igenom underhuset under n\u00e4sta vecka men konstaterade samtidigt att det \u00e5terst\u00e5r \u201dv\u00e4ldigt m\u00e5nga samtal\u201d innan de b\u00e5da kan komma fram till n\u00e5got.\n\u2013 Premi\u00e4rministern m\u00e5ste l\u00e4gga fram n\u00e5got som ligger i den riktning som Labour \u00e4r p\u00e5 v\u00e4g och som parlamentet kan acceptera, sa Corbyn ocks\u00e5.\nEn av dem som \u00f6kat trycket p\u00e5 Corbyn \u00e4r partiets skuggminister i Brexitfr\u00e5gor, Keir Starmer, som i m\u00e5ndags gjorde klart hur han vill se forts\u00e4ttningen p\u00e5 Brexit:\n\u2013 I det h\u00e4r l\u00e4get st\u00e5r det klart att vilket Brexitavtal det \u00e4n blir som ska beslutas av parlamentet s\u00e5 kommer det att beh\u00f6va ytterligare en bekr\u00e4ftelse rent demokratiskt.\nVad som kommit ut av onsdagens m\u00f6te \u00e4r \u00e4nnu inte k\u00e4nt f\u00f6rutom att Corbyn och May kommer att m\u00f6tas igen inom kort.\n\n\n\nMen m\u00e5nga ser ut att tvivla p\u00e5 att de b\u00e5da ledarna kommer att kunna enas om en gemensam v\u00e4g fram\u00e5t. Skottlands f\u00f6rsteminister Nicola Sturgeon, som vill ha ytterligare en folkomr\u00f6stning, sa att hon skulle bli \u201df\u00f6rv\u00e5nad och mycket besviken\u201d om Labour gick med p\u00e5 det avtal som Theresa May ser ut att vilja driva igenom.\n\u2013 Jag \u00e4r lite bekymrad att n\u00e5got nu kommer att hastas fram och att Skottlands intressen hotas. En tullunion r\u00e4cker inte. Den skotska ekonomin beh\u00f6ver kunna locka arbetskraft fr\u00e5n hela Europa.\nNicola Sturgeon sa ocks\u00e5 att hon inte fick k\u00e4nslan av att premi\u00e4rministern var beredd att kompromissa.\nOcks\u00e5 EU har visat stor tveksamhet till att dagens m\u00f6te kan komma att ge n\u00e5got verkligt resultat. EU-kommission\u00e4ren Pierre Moscovici, som har ansvar f\u00f6r ekonomiska och finansiella fr\u00e5gor, sa enligt Irish Times att \u201ddet finns en \u00f6kande risk att det inte blir n\u00e5got avtal den 12 april\u201d.\nEuropeiska kommissionens ordf\u00f6rande Jean-Claude Juncker gjorde p\u00e5 onsdagen klart att Storbritannien inte har s\u00e5 m\u00e5nga alternativ kvar:\u00a0\n\u2022 Storbritannien kommer inte att f\u00e5 ytterligare n\u00e5gon kortare f\u00f6rl\u00e4ngning av bet\u00e4nketiden.\n\u2022 Om det blir fr\u00e5gan om en f\u00f6rl\u00e4ngning kommer det att bli en l\u00e4ngre period.\n\u2013 Den 12 april \u00e4r det optimala datumet f\u00f6r ett godk\u00e4nnande av uttr\u00e4desavtalet av underhuset, sa Juncker till Europaparlamentet.\n\u2013 Om det inte finns ett godk\u00e4nnande till dess, d\u00e5 finns det ingen m\u00f6jlighet till ytterligare en kortare f\u00f6rl\u00e4ngning, sa Juncker samtidigt som han lovade att arbeta p\u00e5 en l\u00f6sning som kommer att ge britterna ett avtal.\nOm det skulle bli en avtalsl\u00f6s l\u00f6sning kommer EU omedelbart att inf\u00f6ra tullkontroller f\u00f6r samtliga brittiska varor fr\u00e5n bilar till jordbruksprodukter.\nP\u00e5 onsdagen avgick \u00e4nnu en minister till f\u00f6ljd av Brexitkaoset. Den h\u00e4r g\u00e5ngen var det Brexitministern Chris Heaton-Harris som l\u00e4mnar regeringen i protest mot Theresa Mays f\u00f6rs\u00f6k att hitta en l\u00f6sning tillsammans med Jeremy Corbyn.\nI sin avg\u00e5ngsans\u00f6kan skriver Heaton-Harris att han tycker att Storbritannien skulle ha l\u00e4mnat EU den 29 mars, som var sagt, och att han inte kan st\u00e4lla sig bakom ytterligare en f\u00f6rl\u00e4ngning, skriver The Guardian.\n\n\n\nHeaton-Harris har varit ansvarig f\u00f6r att ta fram planer f\u00f6r en avtalsl\u00f6s l\u00f6sning.\nHittills har \u00e5tta ministrar avg\u00e5tt till f\u00f6ljd av Brexitf\u00f6rhandlingarna.\nUnder onsdagen fortsatte ocks\u00e5 parlamentet att r\u00f6sta i olika fr\u00e5gor. En av dem var om underhuset skulle forts\u00e4tta att r\u00f6sta kring olika r\u00e5dgivande fr\u00e5gor nu p\u00e5 m\u00e5ndag. Den omr\u00f6stningen slutade 310\u2013310 vilket gjorde att talmannen John Bercow gick in och avgjorde fr\u00e5gan med en nej-r\u00f6st. Det blir allts\u00e5 inga fler s\u00e5dana omr\u00f6stningar p\u00e5 m\u00e5ndag.\nKatrine Mar\u00e7al: Inviten till te med Corbyn v\u00e4cker flera fr\u00e5gor\n"}
{"link": "https://www.dn.se/kultur-noje/tittarrekord-for-josefin-nilsson-dokumentaren/", "date": "2019-04-03T17:02:07", "header": "Tittarrekord f\u00f6r Josefin Nilsson-dokument\u00e4ren", "message": "\nDokument\u00e4ren \u201dJosefin Nilsson \u2013 \u00c4lska mig f\u00f6r den jag \u00e4r\u201d har visats \u00f6ver en miljon g\u00e5nger p\u00e5 SVT Play sedan premi\u00e4ren den 22 mars.\n\u2013 Det \u00e4r exceptionellt under en s\u00e5 kort tidsperiod och rekord f\u00f6r ett entimmesprogram p\u00e5 SVT, s\u00e4ger Emelie Persson som \u00e4r projektledare f\u00f6r K special.\n\n\n\nL\u00e4s mer: Josefin Nilssons tragedi i ny dokument\u00e4r\nSifforna kan j\u00e4mf\u00f6ras med dokument\u00e4ren om Michael Jackson, \u201dLeaving Neverland\u201d, som hade drygt 600.000 visningar under f\u00f6rsta veckan.\n\u2013 Om man ser till vuxenutbudet s\u00e5 st\u00e5r sig siffrorna f\u00f6r Josefin Nilsson-dokument\u00e4ren inte bara bra utan \u00e4r b\u00e4st, s\u00e4ger Ingemar Persson, programchef p\u00e5 SVT Dokument\u00e4r.\nTabl\u00e5s\u00e4ndningen den 29 mars s\u00e5gs av 554.000 tittare, och reprisen av 110.000. Det inneb\u00e4r att \u201dJosefin Nilsson \u2013 \u00c4lska mig f\u00f6r den jag \u00e4r\u201d hittills har setts av \u00f6ver 1.750.000 tittare.\n\n\n\n\n            Flest antal visningar p\u00e5 SVT Play\n          \n1. \u201dJosefin Nilsson\u201d, 1.088.000\n2. \u201dV\u00e5r tid \u00e4r nu\u201d, 1.023.000\n3. \u201dBonusfamiljen\u201d, 843.000\n4. \u201dAvicii - True stories\u201d, 825.000\n5. \u201dLeaving Neverland\u201d, 668.000\n6. \u201dBron\u201d, 656.000\n7. \u201dSpringfloden\u201d, 494.000\n8. \u201dHemma igen\u201d, 471.000\n9. \u201dInnan vi d\u00f6r\u201d, 459.000\n10. \u201dFallet Kevin\u201d, 455.000\n\u00a0\nK\u00e4lla: MMS/SVT. Siffrorna g\u00e4ller mest sedda avsnitt/program \u00f6ver 29 minuter i vuxenutbudet. Listan \u00e4r rensad f\u00f6r flera avsnitt av samma serie.\n\n\n\nVisa mer\n\n\n\n\n\n\n\nL\u00e4s mer: Nu g\u00e4ller nya regler f\u00f6r den gamla makten\u00a0\n"}
{"link": "https://www.dn.se/nyheter/varlden/chicagos-nya-borgmastare-historisk-1/", "date": null, "header": null, "message": "\n\u2013 M\u00e4nniskor hoppas p\u00e5 en ny riktning. Att f\u00e5 f\u00f6rkroppsliga det \u00e4r \u00f6verv\u00e4ldigande, s\u00e4ger Lightfoot, som fick 74 procent av r\u00f6sterna.\nLightfoot blir den f\u00f6rsta svarta kvinna att inneha \u00e4mbetet i staden, hon \u00e4r \u00e4ven den f\u00f6rsta som \u00e4r \u00f6ppet homosexuell. Chicago har tidigare haft en svart borgm\u00e4stare och en som varit kvinna. Lori Lightfoot har en dotter tillsammans med frun Amy Eshleman.\u00a0\n\n\n\nLightfoot besegrade kandidaten Toni Preckwinkle med stor marginal. Preckwinkle meddelade att hon ringt och gratulerat Lightfoot f\u00f6r en v\u00e4l genomf\u00f6rd kampanj enligt AP.\u00a0\nLightfoot lovade i sitt tal att hj\u00e4lpa Chicagos l\u00e5ginkomsttagare, eftersom hon menade att de blivit ignorerade under en l\u00e5ng tid.\u00a0\n\u2013 Tillsammans kan vi g\u00f6ra Chicago till en plats d\u00e4r omr\u00e5det du bor i inte ska avg\u00f6ra ditt \u00f6de, sa Lightfoot till den jublande publiken.\nHon sa \u00e4ven i talet att folk ser en stad \u00e5terf\u00f6das, en plats d\u00e4r ras och vem du \u00e4lskar inte spelar n\u00e5gon roll rapporterar AP.\n"}
{"link": "https://www.dn.se/sthlm/inbrottstjuvar-greps-efter-biljakt-i-tensta/", "date": "2019-04-03T16:53:37", "header": "Misst\u00e4nkta inbrottstjuvar greps efter biljakt i Tensta", "message": "\nP\u00e5 sin hemsida skriver polisen att tv\u00e5 personer greps i anslutning till att bilen stannade i Bromsten.\nF\u00f6raren, som greps direkt, \u00e4r misst\u00e4nkt f\u00f6r grov st\u00f6ld, grov v\u00e5rdsl\u00f6shet i trafik, drograttfylleri och narkotikabrott. Passageraren, som greps kort d\u00e4refter, misst\u00e4nks f\u00f6r grov st\u00f6ld och narkotikabrott.\n\n\n\nI samband med att polisen s\u00f6kte efter fler g\u00e4rningsm\u00e4n p\u00e5 onsdagseftermiddagen stannade inte t\u00e5gen vid Rissnes tunnelbanestation under en kortare period.\n"}
{"link": "https://www.dn.se/nyheter/varlden/brittiska-jaktplan-gick-upp-mot-ryska-bombare/", "date": "2019-04-03T17:36:28", "header": "Brittiska jaktplan gick upp mot ryska bombplan", "message": "\nDe tv\u00e5 ryska bombplanen var av typen Tupolev Tu-160, kallat \u201dBlackjack\u201d av Nato, som \u00e4r kapabla att b\u00e4ra k\u00e4rnvapen.\u00a0\nEnligt ett uttalande fr\u00e5n det brittiska flygvapnet skickades tv\u00e5 Typhoonjaktplan upp fr\u00e5n RAF-basen Lossiemouth i norra Skottland f\u00f6r att identifiera och f\u00f6lja de ryska planen n\u00e4r dessa gick in \u00f6ver Nordsj\u00f6n.\n\n\n\nEnligt en talesperson f\u00f6r RAF r\u00f6rde sig de ryska bombplanen hela tiden i internationellt luftrum och f\u00f6ljdes sedan till dess att de l\u00e4mnade Storbritanniens n\u00e4romr\u00e5de, skriver RAF p\u00e5 sin webbplats.\nLiknande h\u00e4ndelser har intr\u00e4ffat vid ett flertal tillf\u00e4llen det senaste halv\u00e5ret. Den 10 december skickades tv\u00e5 Typhoonjaktplan upp mot tv\u00e5 ryska bombare och den 20 september f\u00f6rra \u00e5ret intr\u00e4ffade en liknande h\u00e4ndelse, ocks\u00e5 den \u00f6ver Nordsj\u00f6n.\u00a0\nOcks\u00e5 den g\u00e5ngen r\u00f6rde det sig om tv\u00e5 ryska \u201dBlackjack\u201d-bombare som m\u00f6ttes av brittiska jaktplan fr\u00e5n RAF Lossiemouth. N\u00e4r den brittiska flygtrafikledningen f\u00f6rs\u00f6kte kontakta sina ryska motsvarigheter v\u00e4grade dessa att svara, skrev Sky News vid det tillf\u00e4llet.\n"}
{"link": "https://www.dn.se/nyheter/politik/lofven-hyllar-greta-i-bryssel/", "date": "2019-04-03T17:33:25", "header": "L\u00f6fven hyllar Greta i Bryssel", "message": "\nL\u00f6fven \u00e4r den nittonde i raden av stats- och regeringschefer i EU som sedan januari 2018 har tittat f\u00f6rbi EU-parlamentet f\u00f6r att ge sin syn p\u00e5 EU:s framtid.\n\n\n\n\u2013 Vi m\u00e5ste anstr\u00e4nga oss mer f\u00f6r att f\u00f6rsvara v\u00e5ra fundamentala v\u00e4rderingar i EU. Och b\u00e4sta s\u00e4ttet \u00e4r att leverera n\u00e4r det g\u00e4ller jobb, s\u00e4kerhet, migration och klimatf\u00f6r\u00e4ndringarna och p\u00e5 s\u00e5 vis skapa hopp om framtiden, s\u00e4ger L\u00f6fven till parlamentets ledam\u00f6ter.\nSedan bjuder han ocks\u00e5 p\u00e5 en ren nyhet: trots stort motst\u00e5nd genom \u00e5ren kommer regeringen nu att f\u00f6resl\u00e5 att \u00e4ven Sverige ska ansluta sig till EU-\u00e5klagarsamarbetet Eppo.\nTidigare har Sverige varit ett av ytterst f\u00e5 l\u00e4nder som st\u00e4llt sig utanf\u00f6r samarbetet som fr\u00e4mst \u00e4r inriktat mot ekonomisk brottslighet med EU-medel.\nI sitt tal pekar statsministern p\u00e5 behovet av att arbeta tillsammans, utg\u00e5ende fr\u00e5n lika v\u00e4rde och lika r\u00e4ttigheter.\n\u2013 Nu mer \u00e4n n\u00e5gonsin \u00e4r det dags att st\u00e5 upp f\u00f6r gemensamma l\u00f6sningar som baseras p\u00e5 principer och en v\u00e4rldsordning d\u00e4r inte styrka g\u00e5r f\u00f6re r\u00e4tt, s\u00e4ger statsministern med en tydlig passning till medlemsl\u00e4nder och politiker med en annan syn p\u00e5 demokrati och j\u00e4mlikhet.\n\u2013 EU kan bara vara en stark r\u00f6st f\u00f6r demokratin i v\u00e4rlden om alla medlemsstater st\u00e5r upp f\u00f6r demokratins principer p\u00e5 hemmaplan. Vi kan bara vara en trov\u00e4rdig akt\u00f6r i Mellan\u00f6stern om vi bek\u00e4mpar antisemitism och islamofobi i v\u00e5ra heml\u00e4nder. Vi kan bara vara till st\u00f6d f\u00f6r fria medier och r\u00e4ttsstater i v\u00e5rt n\u00e4romr\u00e5de om vi har fria medier och oberoende domstolar i v\u00e5r union, s\u00e4ger L\u00f6fven i Bryssel.\n\n\n\nI talet tar han \u00e4ven upp de p\u00e5g\u00e5ende f\u00f6rhandlingarna om EU:s kommande l\u00e5ngtidsbudget. Han hyllar EU:s frihandelsavtal med omv\u00e4rlden, principerna om en \u201dsocial pelare\u201d med kollektivavtal och r\u00e4ttvisa l\u00f6ner och tar upp musikdelningstj\u00e4nsten Spotify som exempel p\u00e5 hur viktigt det \u00e4r att skapa en \u201ddigital inre marknad\u201d.\nSpotify \u00e4r dock inte den enda som statsministern \u00e4r stolt \u00f6ver.\n\u2013 Som svenskar f\u00e5r vi ofta fr\u00e5gan: k\u00e4nner ni Abba? K\u00e4nner ni Zlatan Ibrahimovic? Men nu m\u00e5ste vi vara redo f\u00f6r en ny fr\u00e5ga: K\u00e4nner ni Greta Thunberg? s\u00e4ger L\u00f6fven.\n\u2013 Vi \u00e4r stolta \u00f6ver de demonstrationer som hon har inspirerat, som samlat miljontals unga \u00f6ver hela v\u00e4rlden. Men en sak i deras budskap f\u00e5r vi aldrig gl\u00f6mma: Det \u00e4r inte upp till deras generation att l\u00f6sa klimatkrisen. Det \u00e4r upp till oss. H\u00e4r och nu, s\u00e4ger statsministern i Bryssel.\nEfter L\u00f6fvens tal passar EU-kommissionen p\u00e5 att hylla Sveriges \u201dlagom\u201d.\n\u2013 N\u00e4r vi ser fram\u00e5t borde EU inspireras av lagom f\u00f6r att hitta r\u00e4tt balans f\u00f6r medlemsl\u00e4nderna och medborgarna, genom att g\u00f6ra mer d\u00e4r det \u00e4r viktigt f\u00f6r medborgarna och mindre p\u00e5 andra omr\u00e5den, s\u00e4ger lettiske EU-kommission\u00e4ren Valdis Dombrovskis i sitt svarsinl\u00e4gg p\u00e5 L\u00f6fvens tal.\n\u00c4ven fr\u00e5n EU-parlamentets partigrupper f\u00e5r L\u00f6fven mestadels ber\u00f6m.\n\u2013 Tack f\u00f6r att du tog upp de fundamentala v\u00e4rderingarna och domstolarnas oberoende. Det g\u00e5r inte att f\u00f6rsvara de h\u00e4r v\u00e4rderingarna utanf\u00f6r EU om vi inte lever upp till dem sj\u00e4lva, s\u00e4ger tyske Manfred Weber f\u00f6r kristdemokratiskt konservativa EPP.\nF\u00f6r EU-skeptiskt konservativa ECR \u00e4r dock SD:s Peter Lundgren skarpt kritisk \u2013 inklusive mot att L\u00f6fven talar p\u00e5 engelska i st\u00e4llet f\u00f6r p\u00e5 svenska.\nLundgren ogillar \u00e4ven EU:s sociala pelare och h\u00e4vdar att Socialdemokraterna vill flytta f\u00f6rhandlingsr\u00e4tten mellan arbetsmarknadens parter till EU.\n\u2013 Sociala pelaren \u00e4r ett stort hot mot svenskarna. Gl\u00f6m aldrig Stefan, det var du som \u00f6ppnade den d\u00f6rren! s\u00e4ger Lundgren i Bryssel.\nFr\u00e5n den \u00e4nnu mer EU-kritiska partigruppen ENF f\u00e5r L\u00f6fven dessutom kritik av \u00f6sterrikaren Harald Vilimsky f\u00f6r att ta upp Greta Thunberg samtidigt som Sverige fortsatt driver k\u00e4rnkraftverk.\n"}
{"link": "https://www.dn.se/nyheter/varlden/bouteflika-avgar-omedelbart/", "date": null, "header": null, "message": "\nBeskedet kom sedan den statliga tv-kanalen ENTV p\u00e5 m\u00e5ndagen uppgett att Bouteflika skulle avg\u00e5 f\u00f6re den 28 april. Och redan dagen efter beskedet valde den 82-\u00e5rige Bouteflika att meddela sin avg\u00e5ng.\n\n\n\nBouteflika skriver i ett brev att han genom sitt beslut vill hj\u00e4lpa sina landsm\u00e4n att kunna ge Algeriet en b\u00e4ttre framtid.\nAvg\u00e5ngen kommer efter omfattande protester mot honom under de senaste veckorna. Protesterna inleddes sedan Bouteflika, i strid mot grundlagen, meddelat att han skulle st\u00e4lla upp f\u00f6r en femte mandatperiod.\nNu skriver den statliga nyhetsbyr\u00e5n APS och Algerie 1 att presidenten p\u00e5 tisdagen meddelat att han avg\u00e5r med omedelbar verkan.\nI helgen tog arm\u00e9chefen Ahmad Gaid Salah initiativ till en konstitutionell process f\u00f6r att avs\u00e4tta Bouteflika, n\u00e5got som Salah fortsatte under tisdagen med h\u00e4nvisning till presidentens sviktande h\u00e4lsa.\n\u2013 Orsaken till att vi f\u00f6rs\u00f6ker hitta en l\u00f6sning p\u00e5 krisen kommer sig enbart av v\u00e5r trohet gentemot faderlandet, och enbart faderlandet, eftersom vi \u00e4r \u00f6vertygade om det algeriska folkets f\u00f6rm\u00e5ga att ta sig ur kriser, hur allvarliga de \u00e4n kan vara, detta tack vare dess historiska och m\u00e4nskliga resurser som \u00e4r fyllda av patriotism och eftersom vi \u00e4r \u00f6vertygade om att hur l\u00e4nge en person \u00e4n lever s\u00e5 kommer den att f\u00f6rsvinna en dag, medan hemlandet lever f\u00f6r evigt, sa Salah till nyhetsbyr\u00e5n APS.\u00a0\nAbdelaziz Bouteflika har varit president sedan 1999 och omvalts med stor majoritet tv\u00e5 g\u00e5nger.\n"}
{"link": "https://www.dn.se/kultur-noje/agnes-lidbeck-kroppsaktivismens-trista-baksida/", "date": "2019-04-03T18:12:13", "header": "Agnes Lidbeck: Kroppsaktivismens trista baksida", "message": "\n\u201dSkulle du k\u00f6pa en begagnad bil av den h\u00e4r mannen?\u201d \u00e4r en sliten fr\u00e5ga.\u00a0\n\u201dSkulle du k\u00f6pa en tandborste, ett par jeans, en n\u00e4rodlad trosa av den h\u00e4r urringningen?\u201d Om det blir vi tillfr\u00e5gade varje dag.\n\n\n\nDen f\u00f6rsta fr\u00e5gan g\u00e4ller om f\u00f6rs\u00e4ljaren ser p\u00e5litlig ut.\u00a0\nP\u00e5litlighet \u00e4r dock sv\u00e5rt att uttryck med br\u00f6sten. \u00c4nd\u00e5 ansluter sig just nu vissa verbala f\u00f6respr\u00e5kare f\u00f6r j\u00e4mst\u00e4lldhet till en r\u00f6relse som l\u00e4gger ytterligare vikt vid den kvinnligt kodade kroppen, som g\u00e5ngbar vara. Kroppspositivismen.\nKroppspositivismen kan kortfattat kokas ned till att alla kroppar har r\u00e4tt att finnas, r\u00e4tt att v\u00e4rderas lika, r\u00e4tt att synas och r\u00e4tt att uppfattas som vackra. Fokus ligger i l\u00e4gre grad p\u00e5 faktorer som l\u00e4ngd, h\u00e5rf\u00e4rg eller hudpigmentering och i h\u00f6gre grad p\u00e5 vikt.\u00a0\nEller, kanske knappast ens p\u00e5 vikt. Den fokuserar p\u00e5 f\u00f6rdelning av underhudsfett. Oavsett hur ditt underhudsfett \u00e4r placerat, \u00e4r du v\u00e4rd att f\u00e5 kl\u00e4 av dig f\u00f6r att f\u00e5 uppskattning. (Fast det \u00e4r inte riktigt riktigt sant. Om du till exempel \u00e4r mycket slank med stora, inopererade vikter i br\u00f6sten, kan du i denna kontext anses vara mindre l\u00e4mplig att visa upp p\u00e5 bild).\nKroppspositivismen har m\u00f6tts av kritik. Ibland r\u00f6r kritiken dess n\u00e4rsynthet: att kriterier som hudf\u00e4rg, funktionsvariation, k\u00f6nsidentifikation och klass gl\u00f6ms bort. Andra kritiker oroar sig f\u00f6r att uppmuntra fetma, som enligt vissa k\u00e4llor anses vara en st\u00f6rre h\u00e4lsofara \u00e4n sv\u00e4lt, sett till antal d\u00f6dsfall.\nMen s\u00e5 finns det en tredje vinkel, som f\u00e5r f\u00f6rv\u00e5nansv\u00e4rt lite utrymme i den svenska debatten. N\u00e4mligen det problematiska i att s\u00e4tta kroppen i centrum. I att s\u00e4tta, s\u00e5 att s\u00e4ga, rumpan framf\u00f6r allt.\u00a0\n\n\n\nF\u00f6r vad \u00e4r egentligen problemet, i detta sammanhang, i dag? Inneh\u00e5ller det offentliga rummet f\u00f6r f\u00e5 namnl\u00f6sa, avkl\u00e4dda typiskt feminina kroppar? Anv\u00e4nder f\u00f6r f\u00e5 varum\u00e4rken leenden, vadkurvor och bystlinjer f\u00f6r att \u00f6ka sin f\u00f6rs\u00e4ljning? \u00c4r det alltf\u00f6r oklart f\u00f6r unga i dag ifall deras v\u00e4rde sitter i att bli funna attraktiva?\nOavsett ursprunglig intention, \u00e4r kroppspositivismen l\u00e5ngt ifr\u00e5n en underjordisk motst\u00e5ndsr\u00f6relse. Redan fr\u00e5n b\u00f6rjan var den starkt p\u00e5verkad av g\u00e4ngse reklamt\u00e4nk; devisen \u201dsynlig-v\u00e4rdefull\u201d. Men nu \u00e4r den dessutom anammad av s\u00e5v\u00e4l stora som sm\u00e5 f\u00f6retag, som konsekvent anv\u00e4nder den f\u00f6r att legitimera kroppen som handelsvara. Varje bild p\u00e5 en mer eller mindre p\u00e5kl\u00e4dd individ som s\u00e4ljer n\u00e5got i kapacitet av kropp, f\u00f6rst\u00e4rker budskapet om att detta \u00e4r det enklaste, mest effektiva s\u00e4ttet att s\u00e4lja. Och allts\u00e5, v\u00e5r absolut viktigaste tillg\u00e5ng.\u00a0\nMot detta kan man st\u00e4lla att liknande reklambilder kommer att finnas oavsett, s\u00e5 varf\u00f6r skulle de inte vara mer r\u00e4ttvist f\u00f6rdelade mellan olika typer? Det kan ju b\u00e5de motverka osunda ideal och spegla den faktiska populationen och p\u00e5 s\u00e5 s\u00e4tt kanske \u00e4ven vidga normen?\u00a0\nMen \u201dfler \u00f6verviktiga p\u00e5 bild\u201d \u00e4r en bot som motverkar fel \u00e5komma. Det verkligt negativa \u00e4r inte att f\u00f6r f\u00e5 av oss har r\u00e4tt att ses som attraktiva. Det \u00e4r att denna attraktionskraft f\u00f6r stora grupper ses som av allt \u00f6verordnad betydelse.\u00a0\nAtt bryta en norm beh\u00f6ver inte n\u00f6dv\u00e4ndigtvis vara positivt. Man kan bryta normer i all o\u00e4ndlighet. Men egenv\u00e4rdet kan ju inte ligga i att de bryts, utan vad de bryts av. Det \u00e4r samma slags problematik som n\u00e4r representation inom reklamen blir \u00f6verordnat den m\u00e5h\u00e4nda klyschiga men \u00e4nd\u00e5 sanna frasen att \u201dreklamen \u00e4r livsfarlig\u201d. Eller, om man har ett v\u00e4nsterperspektiv: \u00e4nd\u00e5 arbetar aktivt f\u00f6r kvotering av kvinnor till chefspositioner, som om det \u00e4r b\u00e4ttre att vara en kvoterad \u00f6versittare och problemet inte enligt samma ideologi \u00e4r arbetsvillkor, kapitalism osv.\nS\u00e5 l\u00e4nge v\u00e5rt v\u00e4rde ligger i kroppen, kommer kroppen vara n\u00e5got att sl\u00e5ss mot.\nJag vet av egen erfarenhet att jag alltid kan hitta n\u00e5got att avsky i min spegelbild. Det \u00e4r inte alltid en avsky som sitter i hela dagen, men det \u00e4r en avsky som hugger till, som h\u00e5ll i sidan, med regelbundenhet. Jag har ju l\u00e4rt mig att mitt allt \u00f6verordnade uppdrag \u00e4r att vara\u2026 liggbar. Och jag ser ju, p\u00e5 bilderna, hur liggbara ser ut. Det handlar inte bara om midjem\u00e5tt. Det kan lika g\u00e4rna handla om porer, eller h\u00e5rs\u00e4ckar. Det kan alltid handla om n\u00e5got, n\u00e5got vad som helst, vad som helst utom det man sj\u00e4lv \u00e4r.\nTanken att den r\u00e5dande trenden f\u00f6r lite st\u00f6rre rumpor och n\u00e5gra diskreta valkar kring midjan skulle krossa ramarna f\u00f6r hur \u201dman ska se ut\u201d \u00e4r mer \u00e4n lovligt naiv. Puffandet med h\u00e5ret, vaxandet av \u00f6verl\u00e4ppen, finnandet av r\u00e4tt, naturliga, l\u00e4ppglans f\u00f6r att ge r\u00e4tt, naturligt f\u00f6rh\u00f6jda f\u00e4rg av de naturligt rundade amorb\u00e5garna \u00e4r det samma oavsett vad modellen v\u00e4ger.\nSammanfattningsvis. Att ha r\u00e4tt att synas \u00e4r en sak. Att vilja synas \u00e4r en annan. Att k\u00e4nna tv\u00e5nget att synas f\u00f6r att f\u00e5 vara med, \u00e4r en tredje, och v\u00e4sensskild.\u00a0\nF\u00f6r att uttrycka det vulg\u00e4rt: det \u00e4r s\u00e4llan den runde, manlige 57-\u00e5rige professorn blir ombedd att posera naken f\u00f6r att hans kropp saknas i det offentliga rummet.\n\u00c4nnu mer s\u00e4llan skapar han en hashtag f\u00f6r att uppm\u00e4rksamma detta problem.\u00a0\nL\u00e4s fler texter av Agnes Lindbeck\n"}
{"link": "https://www.dn.se/nyheter/sverige/nordiska-matvanor-kritiseras-i-rapport/", "date": "2019-04-03T18:30:08", "header": "Nordiska matvanor kritiseras i rapport", "message": "\nF\u00f6ruts\u00e4ttningarna finns d\u00e4r. De nordiska kostr\u00e5den \u00e4r i v\u00e4rldsklass, i skolorna serveras h\u00e4lsosam mat och antibiotikaanv\u00e4ndningen i djurproduktionen \u00e4r l\u00e5g.\n\n\n\nDet understryker forskare i en f\u00f6rsta nordisk uppf\u00f6ljning av den omtalade EAT-Lancet-rapporten som publicerades i januari.\n\u2013 De nordiska l\u00e4nderna har p\u00e5 m\u00e5nga omr\u00e5den varit ledande i omst\u00e4llningen av livsmedelssystemet, s\u00e4ger Amanda Wood p\u00e5 Stockholm Resilience Centre vid Stockholms universitet.\nHon har skrivit rapporten tillsammans med nio andra forskare p\u00e5 uppdrag av Livsmedelsverket.\n\u2013 Men fortfarande finns mycket att g\u00f6ra om vi ska n\u00e5 alla h\u00e4lso- och klimatm\u00e5l, forts\u00e4tter hon.\nTrots de positiva inslagen leder n\u00e4mligen nuvarande kosth\u00e5llning till b\u00e5de folkh\u00e4lsoproblem och betydande klimat- och milj\u00f6p\u00e5verkan.\nUngef\u00e4r varannan vuxen \u00e4r \u00f6verviktig och enligt forskarnas ber\u00e4kningar bidrar de nordiska matvanorna i medeltal till n\u00e4stan tre g\u00e5nger s\u00e5 stora v\u00e4xthusgasutsl\u00e4pp j\u00e4mf\u00f6rt med vad som rekommenderas av EAT-Lancet-kommissionen.\n\n\n\n\u2013 Vi har inte analyserat mellanh\u00e4nderna i livsmedelssystemet, s\u00e5som marknadsf\u00f6ringen och detaljhandeln, s\u00e4ger Wood.\n\u2013 Men de \u00e4r f\u00f6rmodligen drivande p\u00e5 ett s\u00e4tt som inte alltid \u00e4r till f\u00f6rdel f\u00f6r det mest h\u00e4lsosamma och h\u00e5llbara alternativet.\nS\u00e5 hur beh\u00f6ver dieten i Sverige och i Norden f\u00f6r\u00e4ndras?\nEAT-Lancet-kommissionen rekommenderar ett dagligt intag av r\u00f6tt k\u00f6tt om maximalt 28 gram per dag \u2013 en fj\u00e4rdedel av svenskarnas nuvarande konsumtion. Likt v\u00e5ra nordiska grannar konsumerar vi ocks\u00e5 fortfarande f\u00f6r mycket tillsatt socker.\nWood tycker dock att det \u00e4r minst lika viktigt att \u00f6ka m\u00e4ngden h\u00e4lsosamma alternativ som att sk\u00e4ra ned p\u00e5 de mindre bra.\nP\u00e5 listan \u00f6ver de st\u00f6rsta riskfaktorerna kopplat till dieter och f\u00f6r tidig d\u00f6dlighet ligger ett l\u00e5gt intag av fullkorn, n\u00f6tter och gr\u00f6nsaker i topp.\n\u2013 H\u00e4r beh\u00f6vs en kombination av \u00e5tg\u00e4rder. V\u00e5rt budskap \u00e4r inte att vi ska b\u00f6rja reglera alla delar av systemet. Regleringar \u00e4r ett verktyg, att \u00f6ka samarbetet mellan olika sektorer \u00e4r ett annat, s\u00e4ger Wood.\nVad g\u00e4ller baljv\u00e4xter och n\u00f6tter beh\u00f6ver svenskarna \u00e4ta tio g\u00e5nger s\u00e5 mycket som de g\u00f6r i dag, enligt forskarna.\nOch trots att gr\u00f6nsakskonsumtionen i Sverige \u00f6kat till i genomsnitt 151 gram per dag n\u00e5r det inte upp till EAT-Lancet-rapportens m\u00e5l p\u00e5 300 gram dagligen.\n\u2013 Vi \u00e4ter lite mera gr\u00f6nsaker och lite mera frukt och b\u00e4r men har l\u00e5ngt, l\u00e5ngt kvar till m\u00e5let, bekr\u00e4ftar Mai-Lis Hellenius, livsstilsprofessor p\u00e5 Karolinska institutet.\nDet som g\u00e5r \u00e5t fel h\u00e5ll \u00e4r konsumtionen av animaliskt protein och fett, forts\u00e4tter hon.\n\u2013 Men det som \u00e4r viktigt att komma i h\u00e5g \u00e4r att EAT-Lancet-rapporten \u00e4r skriven utifr\u00e5n milj\u00f6n i f\u00f6rsta hand. Riktigt s\u00e5 lite k\u00f6tt som de rekommenderar beh\u00f6ver man egentligen inte \u00e4ta f\u00f6r h\u00e4lsans skull.\n"}
{"link": "https://www.dn.se/nyheter/varlden/live-folj-dns-utrikesdag-pa-chinateatern-i-stockholm/", "date": "2019-04-03T17:52:40", "header": "Live: F\u00f6lj DN:s utrikesdag p\u00e5 Chinateatern i Stockholm", "message": "\n\u00a0\n"}
{"link": "https://www.dn.se/sport/ishockey/stefan-klockare-forlanger-med-skelleftea-aik/", "date": "2019-04-03T18:01:06", "header": "Stefan Klockare f\u00f6rl\u00e4nger med Skellefte\u00e5 AIK", "message": "\nStefan Klockare kom till Skellefte\u00e5 AIK som spelare 2001 och blev efter tv\u00e5 s\u00e4songer assisterande tr\u00e4nare. D\u00e4refter har han varvat ansvarsuppgifterna, bland annat har han varit verksam i Skellefte\u00e5s juniorlag men \u00e5tergick sedan till A-laget d\u00e4r han nu varit delaktig i elva s\u00e4songer.\u00a0\n\n\n\nNu \u00e4r det klart att han forts\u00e4tter i klubben och han har skrivit p\u00e5 ett kontrakt som str\u00e4cker sig \u00f6ver s\u00e4songen 2020/2021. \u00a0\n\u00a0\u2013 Jag brinner oerh\u00f6rt mycket f\u00f6r f\u00f6reningen s\u00e5 det k\u00e4nns fantastiskt kul att f\u00e5 vara kvar. Vi har givetvis en stor revanschlusta och ska nu titta fram\u00e5t f\u00f6r att jobba och kriga v\u00e4ldigt, v\u00e4ldigt h\u00e5rt, s\u00e4ger Stefan Klockare om kontraktsf\u00f6rl\u00e4ngningen.\nHan fokuserar nu mot n\u00e4stkommande s\u00e4song och ser fram emot ett samarbete med klubbens nytillkomna general manager och tidigare Skellefte\u00e5-spelare Erik Forsell, samt sportchefen Niclas Lundkvist.\u00a0\n\u2013 De kommer in med ny energi och ett nytt ledarskap s\u00e5 det ska bli intressant att se hur vi kan f\u00e5 ihop det h\u00e4r. Jag tycker att b\u00e5de vi i f\u00f6reningen och Skellefteborna ska titta fram\u00e5t. Vi f\u00e5r aldrig vara n\u00f6jda utan vi ska h\u00f6ja blicken och k\u00e4mpa om guldet varje \u00e5r f\u00f6r det finns inget annat i min v\u00e4rld. Detta hoppas jag kunna vara med och tillf\u00f6ra i Skellefte\u00e5 AIK, s\u00e4ger Klockare.\n"}
{"link": "https://www.dn.se/sport/seger-direkt-for-publikfavoriten-fredricson/", "date": "2019-04-03T17:07:47", "header": "Seger direkt f\u00f6r publikfavoriten Fredricson", "message": "\nP\u00e5 onsdagseftermiddagen var det dags f\u00f6r de internationella hoppryttarna att rida sin f\u00f6rsta klass i \u00e5rets upplaga av de \u00e5rliga t\u00e4vlingarna i Scandinavium i G\u00f6teborg.\n\n\n\nI den klassen, d\u00e4r hinderh\u00f6jderna var l\u00e4gre \u00e4n vad de kommer att vara under de kommande klasserna, red ingen av ryttarna de h\u00e4star som de kommer att st\u00e4lla upp i v\u00e4rldscupfinalen med.\nPeder Fredricson red nio\u00e5rige Kirlo van den Bosrand, som han har ridit sedan januari i \u00e5r, och ekipaget satte h\u00f6gsta fart redan fr\u00e5n start.\nDet slutade med en felfri ritt, och skulle det visa sig, den snabbaste tiden av alla.\nPeder och Kirlo van den \u00a0Bosrand var 62 hundradelar snabbare \u00e4n tv\u00e5an Francois Jr Mathy fr\u00e5n Belgien p\u00e5 h\u00e4sten Hello Diamant.\nPeder Fredricson fick dessutom ett trevligt besked strax efter att han hade vunnit premi\u00e4rklassen. D\u00e5 presenterades n\u00e4mligen den nya v\u00e4rldsrankningen d\u00e4r Peder avancerat fr\u00e5n sj\u00e4tte till tredje plats.\nN\u00e4sta b\u00e4sta svenska ryttare blev Erica Swartz som slutade p\u00e5 en fj\u00e4rde plats med h\u00e4sten Yaya Nike.\n\n\n\n\n\n            John Whitaker g\u00e5r omkull med h\u00e4sten Argento.\n            \n              Foto: Tommy Holl/TT\n            \n\n\nKlassen bj\u00f6d p\u00e5 en viss dramatik n\u00e4r rutinerade engelsmannen 63-\u00e5rige John Whitaker, som \u00e4r \u00e4lskad av den svenska publiken sedan han red p\u00e5 sagoh\u00e4sten Milton, gick omkull med sin h\u00e4st Argento.\n\n\n\nH\u00e4st och ryttare kunde dock l\u00e4mna arenan tillsammans.\nJohn Whitaker unders\u00f6ktes av l\u00e4kare p\u00e5 plats i Scandinavium, och han kommer ocks\u00e5 att genomg\u00e5 en unders\u00f6kning p\u00e5 torsdag morgon f\u00f6r att avg\u00f6ra om han kan t\u00e4vla vidare i G\u00f6teborg.\nH\u00e4sten Argento unders\u00f6ktes av en veterin\u00e4r, och h\u00e4sten hade inte \u00e5dragit sig n\u00e5gra skador i samband med fallet.\n"}
{"link": "https://www.dn.se/sport/fotboll/pele-sjuk-inlagd-pa-sjukhus-i-paris/", "date": "2019-04-03T18:02:22", "header": "Pel\u00e9 sjuk \u2013 inlagd p\u00e5 sjukhus i Paris", "message": "\nDen 78-\u00e5rige brasilianske fotbollslegendaren har behandlats f\u00f6r en infektion och h\u00f6g feber men befinner sig inte i ett livshotande tillst\u00e5nd, enligt flera medier.\n\n\n\nPel\u00e9 tog tre VM-guld (1958, 1962 samt 1970) och ses som en av de b\u00e4sta spelarna n\u00e5gonsin.\n"}
{"link": "https://www.dn.se/nyheter/politik/intervju-alice-bah-kuhnke-mp-som-eu-parlamentariker-ar-jag-mycket-mer-fri/", "date": "2019-04-03T18:57:58", "header": "Alice Bah Kuhnke (MP): Som EU-parlamentariker \u00e4r jag mycket mer fri", "message": "\n\n\n\n      L\u00e4nk till grafik\n    \n\n\nMitt i en mening hejdar sig Alice Bah Kuhnke.\u00a0\n\n\n\nKan hon som politiker s\u00e4ga sanningen om klimathotet? Hon tvekar.\n\u2013 Jag skulle inte s\u00e4ga att jag har underdrivit. Eller i och f\u00f6r sig\u2026 Jag skulle nog s\u00e4ga att jag inte har lagt ut texten med samma kraft som n\u00e4r vi talar internt om de faktum vi st\u00e5r inf\u00f6r. Vi vet att m\u00e4nniskor kan lamsl\u00e5s av f\u00f6r h\u00e5rd fakta.\nDet finns prognoser om den globala uppv\u00e4rmningen som hon inte vill delge sina barn, eller beskriva f\u00f6r potentiella v\u00e4ljare.\n- Det \u00e4r fruktansv\u00e4rda scenarier, om vi inte st\u00e4ller om.\nAlice Bah Kuhnke f\u00f6rbereder \u00e4nnu ett skifte i karri\u00e4ren.\n\n\n\n\n        Jag kommer att driva en mycket h\u00e5rdare klimat- och milj\u00f6politik\n      \nHon \u00e4r programledaren som blev h\u00e5llbarhetsexpert och generaldirekt\u00f6r. I oktober 2014 uts\u00e5gs hon till kultur- och demokratiminister i den f\u00f6rsta koalitionsregeringen mellan Socialdemokraterna och Milj\u00f6partiet.\n\n\n\nNu har hon l\u00e4mnat statsr\u00e5dsposten f\u00f6r att kandidera till Europaparlamentet. Som gr\u00f6n politiker i Bryssel f\u00e5r hon en betydligt friare roll.\n\u2013 Jag kommer att driva en mycket h\u00e5rdare klimat- och milj\u00f6politik, och en mycket h\u00e5rdare politik f\u00f6r m\u00e4nniskors r\u00e4tt till skydd, f\u00f6r m\u00e4nskliga r\u00e4ttigheter och demokrati, \u00e4n vad vi under f\u00f6rra mandatperioden beh\u00f6vde kompromissa bort.\n\n\n\n\n\n            Februari 2015. Den nya kulturministern Alice Bah Kuhnke poserar f\u00f6r DN utanf\u00f6r Moderna museet.\n            \n              Foto: Beatrice Lundborg\n            \n\n\nMilj\u00f6partiets nuvarande Europaparlamentariker har flera g\u00e5nger g\u00e5tt emot regeringens politik. Och Alice Bah Kuhnke \u00e4r beredd att forts\u00e4tta med det. Det \u00e4r den gr\u00f6na gruppens politik i parlamentet som ska g\u00e4lla.\n\u2013 Ibland kommer det g\u00e5 hand i hand med den politik som milj\u00f6partisterna i regering i Sverige lyckas f\u00e5 igenom. Ibland kommer det kanske g\u00e5 tv\u00e4rtemot.\nVad kan du s\u00e4ga nu som du inte kunde s\u00e4ga n\u00e4r du var minister?\n\u2013 Som EU-parlamentariker \u00e4r jag mycket mer fri som milj\u00f6partist. Men samtidigt har jag alltid Milj\u00f6partiets \u00f6gon p\u00e5 mig. S\u00e5 jag beh\u00f6ver \u00e4nd\u00e5 vara en god representant.\nDet finns ett exempel p\u00e5 den nya friheten: Socialdemokraterna gjorde nyligen ett utspel om att f\u00f6renkla t\u00e5gresandet i Europa. Ett utspel som Alice Bah Kuhnke s\u00e5gade med omd\u00f6men som \u201danm\u00e4rkningsv\u00e4rt\u201d och \u201dlamt\u201d, eftersom milj\u00f6partisten Jakop Dalunde redan drivit igenom ett s\u00e5dant f\u00f6rslag i parlamentet.\n\n\n\n\n        Det ska vara samma ordning och reda i klimatpolitiken som det \u00e4r i finanspolitiken\n      \n\u2013 Jag tyckte att det var lite mesigt och sm\u00e5tt f\u00f6rljuget att l\u00e4gga fram ett f\u00f6rslag som parlamentet redan har beslutat om, s\u00e4ger Alice Bah Kuhnke.\n\u2013 Antingen \u00e4r det brist p\u00e5 kunskap eller s\u00e5 t\u00e4nker man att det \u00e4r en enkel vinst.\u00a0\nMilj\u00f6partiet g\u00e5r till val p\u00e5 ett f\u00f6rslag om en \u201dtvingande utsl\u00e4ppsbudget\u201d f\u00f6r hela EU. De gr\u00f6na vill att alla medlemsstater ska f\u00e5 ett utsl\u00e4ppstak, med krav p\u00e5 minskningar p\u00e5 10-15 procent per \u00e5r, och hot om sanktioner f\u00f6r EU-l\u00e4nder som inte lever upp till kraven.\n\n\n\n\u2013 Det \u00e4r det tuffaste klimatpolitiska m\u00e5let som hittills presenterats, s\u00e4ger Alice Bah Kuhnke.\n\u2013 Det ska vara samma ordning och reda i klimatpolitiken som det \u00e4r i finanspolitiken. I dag l\u00f6nar det sig f\u00f6r m\u00e5nga l\u00e4nder och industrier att sl\u00e4ppa ut. Det blir som en konkurrensf\u00f6rdel.\u00a0\n\n\n\n\n\n\n\n\nHur skulle medlemsl\u00e4nderna kunna g\u00e5 med p\u00e5 en s\u00e5n sak?\n\u2013 Jag tror att allt fler medlemsl\u00e4nder f\u00f6rst\u00e5r att om vi inte st\u00e4ller om nu, s\u00e5 kommer vi tvingas st\u00e4nga ner sedan.\nVar ser du tecken p\u00e5 att den f\u00f6rst\u00e5elsen finns?\n\u2013 Den f\u00f6rst\u00e5elsen kommer hand i hand med att forskningen n\u00e5r ut med sina budskap. Vi ser en revolution av unga m\u00e4nniskor i Europa.\u00a0\n\u201dAlla politiska r\u00f6relser i sin nuvarande form har misslyckats\u201d sa Greta Thunberg n\u00e4r hon bes\u00f6kte V\u00e4rldsekonomiskt forum i Davos i februari. \u00c4r du ocks\u00e5 p\u00e5 de anklagades b\u00e4nk?\n\u2013 Ja, sj\u00e4lvklart. Jag ser mig som p\u00e5 de anklagades b\u00e4nk. Jag ser mig som en del av vuxenv\u00e4rlden som inte har gjort det vi ska. Vi har inte med tillr\u00e4cklig kraft kunnat mobilisera tillr\u00e4ckligt m\u00e5nga vuxna makthavare att faktiskt g\u00f6ra de f\u00f6r\u00e4ndringar som kr\u00e4vs.\n\n\n\n\n        Varf\u00f6r inte satsa och bygga ut de tekniker som redan finns som \u00e4r f\u00f6rnyelsebara, som \u00e4r billigare, som finns h\u00e4r och nu och kan anv\u00e4ndas mycket mer?\n      \nEnligt FN:s klimatpanel beh\u00f6ver k\u00e4rnkraften i v\u00e4rlden f\u00f6rmodligen \u00f6ka om vi ska n\u00e5 de globala klimatm\u00e5len. Vad t\u00e4nker du om k\u00e4rnkraftens framtid i Europa?\n\u2013 Vi har inte tid med k\u00e4rnkraft. Det tar l\u00e4ngre tid att bygga ut k\u00e4rnkraften \u00e4n vi har tid p\u00e5 oss att st\u00e4lla om. Och det \u00e4r d\u00e4rtill dyrare \u00e4n f\u00f6rnybar energi som sol och vind. Och dessutom \u00e4r det inte s\u00e4kert.\n\n\n\nEtt argument som framf\u00f6rs av internationella energir\u00e5det IEA \u00e4r att klimatutmaningarna \u00e4r av s\u00e5dan dignitet att det inte g\u00e5r att s\u00e4ga nej till n\u00e5n fossilfri teknik. Vad vill du svara p\u00e5 det?\n\u2013 Varf\u00f6r inte satsa och bygga ut de tekniker som redan finns som \u00e4r f\u00f6rnyelsebara, som \u00e4r billigare, som finns h\u00e4r och nu och kan anv\u00e4ndas mycket mer?\n\u2013 Det \u00e4r v\u00e4l att ta en genv\u00e4g som \u00e4r en dumv\u00e4g.\nEwa Stenberg: Greta Thunberg kan g\u00f6ra MP till ett fossil\nAv opinionsm\u00e4tningarna att d\u00f6ma kommer ocks\u00e5 P\u00e4r Holmgren att ta plats i Europaparlamentet f\u00f6r Milj\u00f6partiet. Den forne TV-meteorologen har v\u00e4ckt uppst\u00e5ndelse f\u00f6r uppskattande kommentarer om en debattartikel i DN, d\u00e4r filosofen Torbj\u00f6rn T\u00e4nnsj\u00f6 resonerade kring om en \u201dglobal despoti\u201d vore en l\u00f6sning n\u00e4r klimatkrisen kr\u00e4ver snabba beslut.\n\n\n\n\n\n            Fotografen Anette Nantell om bilden: Jag ans\u00f6ker om fototillst\u00e5nd p\u00e5 ett stillast\u00e5ende t\u00e5g. Men det r\u00e5der vagnbrist och den vagn-ansvarige p\u00e5 SJ \u00e4r sjukskriven. Ist\u00e4llet hoppar vi p\u00e5 Uppsalat\u00e5get som stannar i M\u00e4rsta. Tiden g\u00e5r snabbt och pl\u00f6tsligt blir det br\u00e5ttom av. Alice Bah Kuhnke tar tag i blixtstativet och skyndar f\u00f6re. V\u00e4l p\u00e5 perrongen inser vi att n\u00e4sta t\u00e5g tillbaka g\u00e5r f\u00f6rst om en timme. Det blir taxi.\n            \n              Foto: Anette Nantell\n            \n\n\n\u201dIntressant av Torbj\u00f6rn T\u00e4nnsj\u00f6 ... som v\u00e5gar t\u00e4nka utanf\u00f6r boxen\u201d twittrade Holmgren i december.\nAlice Bah Kunke avf\u00e4rdar T\u00e4nnsj\u00f6s id\u00e9er.\u00a0\n\u2013 En absurd och pervers tankeg\u00e5ng. Jag tror att demokrati \u00e4r enda chansen. Det \u00e4r det som \u00e4r s\u00e5 utmanande. Vi kommer inte lyckas om vi inte ocks\u00e5 \u00e4r djupt f\u00f6rankrade i demokratiska processer.\nMen det h\u00e4r med \u201dintressant att v\u00e5ga t\u00e4nka utanf\u00f6r boxen\u201d n\u00e4r det g\u00e4ller om despoti \u00e4r b\u00e4ttre \u00e4n demokrati \u2013 vad t\u00e4nker du om det som P\u00e4r Holmgren twittrade?\n\u2013 Jag t\u00e4nker ju att det \u00e4r en oerh\u00f6rt provocerande id\u00e9. Demokrati \u00e4r den enda v\u00e4gen fram\u00e5t.\nDen h\u00e4r diskussionen har lett till att era motst\u00e5ndare s\u00e4ger att Holmgren inte \u00e4r en p\u00e5litlig demokrat. Vad svarar du d\u00e5?\n\n\n\n\u2013 N\u00e4men, jag vet ju att P\u00e4r Holmgren \u00e4r demokrat. Sj\u00e4lva anledningen till att han har organiserat sig partipolitiskt \u00e4r f\u00f6r att han tror p\u00e5 demokrati och tror p\u00e5 v\u00e5ra parlamentariska system i Sverige och i Europa.\n\n\n\n\n        Jag \u00e4lskar ju att vara hemma och \u00e5ka runt i Sverige och bygga r\u00f6relser\n      \nF\u00f6r n\u00e5got \u00e5r sedan best\u00e4mde sig Alice Bah Kuhnke f\u00f6r att sluta flyga privat. D\u00e4rf\u00f6r har hon tagit beslutet att bos\u00e4tta sig i Bryssel i st\u00e4llet f\u00f6r att veckopendla, om hon blir invald i parlamentet.\nHur ska du d\u00e5 g\u00f6ra f\u00f6r att h\u00e5lla kontakten med dina v\u00e4ljare p\u00e5 hemmaplan?\n\u2013 Jag t\u00e4nker ju dels \u00e5ka t\u00e5g. Mycket och ofta. Och vid sidan av det s\u00e5 har vi en rad id\u00e9er som jag hoppas kunna presentera s\u00e5 sm\u00e5ningom, de bygger mycket p\u00e5 teknik.\nHur ser du p\u00e5 den risken att du fastnar i en Brysselbubbla n\u00e4r du faktiskt bor d\u00e4r?\n\u2013 N\u00e4men det vore ju fruktansv\u00e4rt. Jag \u00e4lskar ju att vara hemma och \u00e5ka runt i Sverige och bygga r\u00f6relser. Jag \u00e4r som b\u00e4st med tre tanter i Sk\u00f6vde, och ute p\u00e5 gator och torg, tr\u00e4ffa m\u00e4nniskor, jobba med f\u00f6reningsuppbyggnad.\n\n\n\n\n\n            Juni 2000. Alice Bah p\u00e5 Skansen under nationaldagsfirandet.\n            \n              Foto: Erich Stering\n            \n\n\nDemokratifr\u00e5gorna och skyddet f\u00f6r r\u00e4ttsstaten och utsatta minoriteter \u00e4r en viktig anledning till att Alice Bah Kuhnke engagerat sig i Europapolitiken. Under sina \u00e5r som demokratiminister fick hon ocks\u00e5 hantera konkreta demokratiproblem i EU-systemet.\nUtredningen \u201dEU p\u00e5 hemmaplan\u201d som kom f\u00f6r tre \u00e5r sedan visade att kunskapen om EU var l\u00e5g - bland kommunpolitiker, bland tj\u00e4nstem\u00e4n, bland journalister och bland l\u00e4rare.\u00a0\n\u2013 Jag tror att det har h\u00e4nt v\u00e4ldigt lite. Vi talar om EU som n\u00e5got som vi inte \u00e4r en del av, utan det \u00e4r Sverige och EU, inte att Sverige \u00e4r en del av EU, s\u00e4ger Alice Bah Kuhnke.\nMilj\u00f6partiet brukar vurma f\u00f6r folkomr\u00f6stningar. Vad ska man dra f\u00f6r slutsatser av exemplet Brexit?\n\n\n\n\u2013 Folkomr\u00f6stningar ocks\u00e5 kr\u00e4ver goda underlag d\u00e4r man ska veta vad man g\u00f6r. Det \u00e4r uppenbart att de olika sidorna i den konflikt som nu spelas upp f\u00f6r \u00f6ppen rid\u00e5 inte verkar ha t\u00e4nkt igenom alla led innan.\nHar det p\u00e5verkat din syn p\u00e5 folkomr\u00f6stningar som demokratiskt instrument?\n\u2013 Inte sj\u00e4lva grundl\u00e4ggande instrumentet. Men d\u00e4remot i vilka oerh\u00f6rda steg det kr\u00e4ver innan man tar steget till en folkomr\u00f6stning. Det m\u00e5ste vara genomt\u00e4nkt och man m\u00e5ste f\u00f6rst\u00e5 vad man faktiskt st\u00e4ller folket inf\u00f6r.\n\n\n\n\n            Mer i podden: H\u00f6r hela samtalet med Bah Kuhnke (MP)\n          \n\u201d\u00c4r det ett monster som har sl\u00e4ppts loss?\u201d\nI podden \u201dStudio DN\u201d kan du lyssna p\u00e5 hela intervjun med Alice Bah Kuhnke - med fler \u00e4mnen, fr\u00e5gor och svar. H\u00f6r MP:s toppkandidat om: \u2022 Fr\u00e5gan till Facebookgrundaren Mark Zuckerberg\n \u2022 Kampen f\u00f6r HBTQ-personer\n \u2022 Kritiken fr\u00e5n det nya partiet V\u00e4ndpunkt\nLyssna p\u00e5 hela podden h\u00e4r.\u00a0\n\n\n\nVisa mer\n\n\n\n\n\n\n\nTidigare intervjuade toppkandidater:Sara Skyttedal (KD): Orb\u00e1n och Macron \u00e4r lika destruktivaMalin Bj\u00f6rk (V): Jag vill se en europeisk flygskatt Peter Lundgren (SD): Vi har en r\u00f6d linje mot Ryssland Hel\u00e9ne Fritzon (S): EU-valet kan inneb\u00e4ra mer samarbete \u2013 eller ett sammanbrott Soraya Post (Fi): Erfarenheten av EU har gjort att Fi t\u00e4nkt om Fredrick Federley (C): Vi ska \u00e4ta b\u00e4ttre klimatsmart k\u00f6tt - jag \u00e4ter massorTomas Tob\u00e9 (M): Vi m\u00e5ste begr\u00e4nsa fri fr\u00f6rlighet f\u00f6r kriminella\n"}
{"link": "https://www.dn.se/kultur-noje/nedskarningarna-i-stockholms-kultur-var-fjarde-i-personalen-forsvinner-fran-stadsmuseet/", "date": "2019-04-03T18:45:29", "header": "Nedsk\u00e4rningarna i Stockholms kultur: Var fj\u00e4rde i personalen f\u00f6rsvinner fr\u00e5n Stadsmuseet", "message": "\nStadsmuseet i Stockholm st\u00e4ngdes f\u00f6r renovering i januari 2015. Ett syfte med renoveringen var att g\u00f6ra en st\u00f6rre del av byggnadsminnet fr\u00e5n 1660-talet tillg\u00e4ngligt f\u00f6r bes\u00f6karna \u2013 den publika ytan har \u00f6kat med tusen kvadratmeter till nyinvigningen den 27 april. Samtidigt st\u00e5r det nu klart att personalstyrkan krymper p\u00e5 museet.\n\n\n\nP\u00e5 grund av nedsk\u00e4rningarna i stadens kulturbudget, som DN har rapporterat om tidigare, kommer 14 tj\u00e4nster att f\u00f6rsvinna p\u00e5 Stadsmuseiavdelningen under \u00e5ret. Eftersom ytterligare 13 vakanta tj\u00e4nster har dragits in under det senaste \u00e5ret, inneb\u00e4r det totalt sett att personalstyrkan minskar med en fj\u00e4rdedel. Det bekr\u00e4ftar Ann-Charlotte Backlund som \u00e4r chef f\u00f6r Stadsmuseiavdelningen.\nHur kommer nedsk\u00e4rningarna att sl\u00e5 mot Stadsmuseet?\n\u2013 Det \u00e4r klart att det f\u00f6ruts\u00e4tter att vi effektiviserar v\u00e5ra arbetss\u00e4tt. V\u00e5rt fokus \u00e4r p\u00e5 att stockholmarna ska f\u00e5 ut det mesta m\u00f6jliga av museiverksamheten.\nVilka f\u00e5r sluta?\n\u2013 Det vet vi inte riktigt \u00e4n. Vi kommer att beh\u00f6va l\u00e4gga ett pussel f\u00f6r att f\u00e5 det att g\u00e5 ihop. I det pusslet \u00e4r den publika verksamheten prioriterad.\nVilken del kommer att nedprioriteras?\n\n\n\n\u2013 Ett museum \u00e4r lite grand som ett isberg \u2013 m\u00e5nga t\u00e4nker kanske bara p\u00e5 den publika verksamheten, men det \u00e4r mycket som sker under ytan, bakom kulisserna. Vi har ett ganska stort antal m\u00e4nniskor som arbetar med v\u00e5ra samlingar p\u00e5 olika s\u00e4tt. Vi kommer kanske inte att kunna arbeta med samma hastighet n\u00e4r det g\u00e4ller f\u00f6rv\u00e4rv av f\u00f6rem\u00e5l. Den samlingskunniga personalen kommer ocks\u00e5 att f\u00e5 medverka i den publika verksamheten. Det \u00e4r ett exempel p\u00e5 effektiviseringar.\nFinns det andra exempel?\n\u2013 Vi kommer att arbeta mycket mer systematiskt med att g\u00f6ra samlingen tillg\u00e4nglig digitalt, f\u00f6r att minska \u00e4rendehantering kring enskilda fotobest\u00e4llningar.\nKommer ni att ha r\u00e5d med digitaliseringen?\n\u2013 Vi hoppas det. Just i \u00e5r har vi en s\u00e4rskild peng i budgeten f\u00f6r digitaliseringsfr\u00e5gor. Det \u00e4r ett l\u00e5ngsiktigt arbete. Vi har flera miljoner bilder och det \u00e4r ett oerh\u00f6rt stort arbete.\nSedan Stadsmuseet \u00f6ppnade f\u00f6r allm\u00e4nheten 1942 har det varit inrymt i S\u00f6dra stadshusets tidigare lokaler, som ritades av Nicodemus Tessin d.\u00e4. 1663. P\u00e5 den nya permanenta utst\u00e4llningen ska bes\u00f6karna kunna ta del av Stockholms historia fr\u00e5n 1527 fram till i dag.\nL\u00e4s mer: Oro p\u00e5 Stockholms bibliotek: \u201dHistoriskt kraftiga besparingar\u201d\u00a0\nInom Stadsmuseiavdelningen ing\u00e5r \u00e4ven Stockholmia f\u00f6rlag och Medeltidsmuseet. Enligt Ann-Charlotte Backlund \u00e4r dock inte nedsk\u00e4rningarna anledningen till att Medeltidsmuseet har st\u00e4ngt ner sin helgverksamhet f\u00f6r barn och att visningar som tidigare varit kostnadsfria har belagts med avgift.\n\u2013 Vi har tillf\u00e4lligt st\u00e4ngt Hantverkstan p\u00e5 Medeltidsmuseet som \u00e4r en verksamhet f\u00f6r barn. Det beror framf\u00f6r allt p\u00e5 att det inte \u00e4r lika stor efterfr\u00e5gan under v\u00e5ren. Vi har alltid tagit betalt f\u00f6r olika visningar och har fortfarande fri entr\u00e9.\nEnligt Backlund har bes\u00f6kstalen p\u00e5 Medeltidsmuseet mer \u00e4n f\u00f6rdubblats det senaste \u00e5ret, vilket dock inte inneb\u00e4r \u00f6kade resurser fr\u00e5n staden.\n\u2013 Eftersom vi har fri entr\u00e9 finns det inte heller d\u00e4r n\u00e5gon koppling till h\u00f6gre int\u00e4kter. Vi har v\u00e4ldigt mycket bes\u00f6kare och det g\u00e4ller att kunna ge ett kvalitativt bem\u00f6tande, s\u00e4ger Ann-Charlotte Backlund.\nEnligt k\u00e4llor som DN har pratat med finns en oro \u00f6ver att kompetens g\u00e5r f\u00f6rlorad n\u00e4r m\u00e5nga medarbetare slutar. Kan man effektivisera expertis?\n\n\n\n\u2013 Nej, men den kompetens som vi besitter kanske har f\u00f6ruts\u00e4ttningar att n\u00e5 fler. Det finns inga enkla l\u00f6sningar. Alldeles oavsett den ekonomiska aspekten \u00e4r varje pensionsavg\u00e5ng en f\u00f6rlust. Varje m\u00e4nniska har en unik kompetens.\nKommer inte en minskning av personalstyrkan med en fj\u00e4rdedel att p\u00e5verka Stadsmuseet negativt?\n\u2013 Det \u00e4r sj\u00e4lvklart att vi genomg\u00e5r en komplicerad process. Det handlar om m\u00e4nniskor och det vore m\u00e4rkligt om det inte skulle m\u00e4rkas p\u00e5 det personliga planet. V\u00e5rt uppdrag \u00e4r att servera stockholmarna en fantastisk verksamhet och det \u00e4r jag helt \u00f6vertygad om att vi kommer att g\u00f6ra \u00e4ven i framtiden. Det g\u00e5r inte att s\u00e4tta likhetstecken mellan f\u00e4rre m\u00e4nniskor och mindre kunskap. Det handlar om hur vi sprider den.\n\n\n\n\n            Stadsmuseet i Stockholm\n          \nSveriges st\u00f6rsta kommunala museum, som \u00f6ppnades f\u00f6r allm\u00e4nheten 1942. I samlingen ing\u00e5r bland annat 300.000 f\u00f6rem\u00e5l, 25.000 konstverk och 3,5 miljoner fotografier. St\u00e4ngdes f\u00f6r renovering i januari 2015, med en budget p\u00e5 140 miljoner, men den slutgiltiga notan \u00e4r inte fastst\u00e4lld. Under \u00e5ret dras 14 tj\u00e4nster p\u00e5 Stadsmuseiavdelningen in, p\u00e5 grund av nedsk\u00e4rningarna i Stockholms stads kulturbudget. Vid nyinvigningen den 27 april presenteras en ny permanent utst\u00e4llning.\n\n\n\nVisa mer\n\n\n\n\n\n\n\n\u00a0\n\n\n\n\n            Besparingar i kulturf\u00f6rvaltningen\n          \n90 indragna tj\u00e4nster (10 procent av totala antalet tj\u00e4nster).\nAvslutad satsning p\u00e5 muralkonst (2 miljoner kronor).\u00a0\nTioprocentig neddragning p\u00e5 aktivitetshus och m\u00f6tesplatser i Hjorthagen, Husby, Sk\u00e4rholmen, Sk\u00f6ndal och \u00c4lvsj\u00f6 (4 miljoner kronor).\nIndragen satsning p\u00e5 stadsdelsbibliotek i R\u00e5gsved (2,5 \u2013 4 miljoner kronor).\nIndragen bokkolloverksamhet (biblioteken).\nIndragen poesicirkelverksamhet (biblioteken).\nIndragen \u00f6ppen scenverksamhet (biblioteken).\nBesparingskrav p\u00e5 Kulturskolan (Kulturskolans resurscentrum och upps\u00e4gningar av lokaler).\n\n\n\nVisa mer\n\n\n\n\n\n\n\n"}
{"link": "https://www.dn.se/nyheter/politik/ewa-stenberg-greta-thunberg-kan-gora-mp-till-ett-fossil/", "date": "2019-04-03T18:58:57", "header": "Ewa Stenberg: Greta Thunberg kan g\u00f6ra MP till ett fossil", "message": "\n\u201dEfter att ha talat med s\u00e5 m\u00e5nga av v\u00e5ra ledare har jag insett att de har klimatkrisen under kontroll, de f\u00f6rst\u00e5r krisl\u00e4get och \u00e4r redo att agera. S\u00e5 jag har beslutat att sluta strejka och \u00e5terv\u00e4nda till skolan f\u00f6r gott\u201d\n\n\n\nGreta Thunberg sk\u00e4mtade p\u00e5 Twitter, det var ju f\u00f6rsta april i m\u00e5ndags. Sanningen \u00e4r att ledarna inte alls har imponerat. \u00a0De globala utsl\u00e4ppen av koldioxid har just slagit rekord.\nOcks\u00e5 i den unga klimatk\u00e4mpens eget hemland g\u00e5r utvecklingen \u00e5t fel h\u00e5ll, enligt klimatpolitiska r\u00e5det. Koldioxidutsl\u00e4ppen minskar inte lika mycket som de gjorde fram till 2014. Trots detta ber\u00f6mmer sig den svenska regeringen av att g\u00e5 i t\u00e4ten f\u00f6r att hejda den globala uppv\u00e4rmningen .\nMilj\u00f6partiet gick till val med budskapet : Nu! Klimatet kan inte v\u00e4nta. Sju av \u00e5tta svenska riksdagspartier st\u00e5r bakom riksdagens m\u00e5l om klimatanpassning.\u00a0\n\n\n\n\n        Milj\u00f6partiet har blivit medel\u00e5lders och har anpassat sig till makten\n      \n\u00c4nd\u00e5 finns ingen \u00e5tg\u00e4rdsplan f\u00f6r hur Sverige ska leva upp till sina egna m\u00e5l. F\u00f6r dem som iakttar Milj\u00f6partiets och Socialdemokraternas \u00f6ppna strid om huruvida flygtrafiken till Arlanda ska f\u00f6rdubblas eller ej \u00e4r riktningen oklar. Inte heller i Bryssel kommer medlemsl\u00e4nderna \u00f6verens om hur unionens egna m\u00e5l ska n\u00e5s.\nMilj\u00f6partiet har blivit medel\u00e5lders och har anpassat sig till makten. Ett gr\u00e5nande parti blickar mot strejkande skolelevers bortv\u00e4nda ryggar. Det \u00e4r de unga demonstranterna som f\u00e5r forskarnas st\u00f6d, inte den svenska regeringens klimatpolitik.\n\n\n\nAlice Bah Kuhnke (MP): Som EU-parlamentariker \u00e4r jag mycket mer fri\u00a0\nMP l\u00e4ngtar tillbaka till n\u00e4r partiet framstod som ett vision\u00e4rt alternativ - och f\u00f6rs\u00f6ker n\u00e5 dit utan att sk\u00e4nka bort makten. Alice Bah Kuhnke v\u00e4ljer en radikalare klimatagenda i EU-valr\u00f6relsen, d\u00e4r det inte finns n\u00e5gon regeringsbildning att ta h\u00e4nsyn till. I valkampanjen h\u00f6rs den politik som MP kompromissat bort h\u00e4r hemma.\nMen Greta Thunberg och de skolstrejkande kr\u00e4ver snabba resultat. Kan MP inte leverera riskerar det att f\u00f6rvandlas till ett politiskt fossil.\n"}
{"link": "https://www.dn.se/nyheter/politik/tv-det-star-mp-for-i-eu/", "date": "2019-04-03T18:58:00", "header": "TV: Det st\u00e5r MP f\u00f6r i EU", "message": "\nAlice Bah Kuhnke (MP): Som EU-parlamentariker \u00e4r jag mycket mer fri\n\n\n\nLyssna p\u00e5 hela samtalet med Alice Bah Kuhnke i \u201dStudio DN\u201d.\u00a0\n"}
{"header": "Centerpartiet satsar 40 miljoner extra p\u00e5 kvinnojourer", "date": "2019-04-03T21:12:04", "link": "https://www.dn.se/nyheter/politik/centerpartiet-satsar-40-miljoner-extra-pa-kvinnojourer/", "message": "\nMedan C-ledaren g\u00e5r runt i lokalen s\u00e4ger hon att det \u00e4r som att vi \u00e4r en p\u00e5 f\u00f6rskola. Men de tonade rutorna och kodl\u00e5sen p\u00e5 varje d\u00f6rr till rummen talar f\u00f6r att det drivs en annan slags verksamhet.\u00a0\n\n\n\nDet \u00e4r en p\u00e5 en hemlig ort i Sverige vi m\u00f6ter C-ledaren tillsammans med verksamhetschefen Bridgett Stehag som driver en av Sveriges cirka 200 kvinno- och tjejjourer.\u00a0\nIngen av hemmets inskrivna sju kvinnor och 20 barn finns p\u00e5 plats. De \u00e4r p\u00e5 utflykt.\u00a0\n\u2013 Vi brukar ha en del utflykter f\u00f6r barnen och deras mammor. Det \u00e4r viktigt att de f\u00e5r komma ut och k\u00e4nna sig fria, att det finns n\u00e5got mer \u00e4n att vara r\u00e4dd, s\u00e4ger Bridgett Stehag.\nL\u00e4s ocks\u00e5: \u201dHan slog mig s\u00e5 h\u00e5rt att jag fick stanna hemma fr\u00e5n jobbet i en vecka\u201d\u00a0\nUnder f\u00f6rra \u00e5ret var det \u00f6ver 55.000 personer som tog kontakt med kvinnojourer, av dessa var 94 procent kvinnor, enligt en rapport fr\u00e5n Unizon, som tidigare hette Sveriges kvinno- och tjejjourers riksf\u00f6rbund.\u00a0\nI fredags presenterades en annan budgetprioritering p\u00e5 45 miljoner kronor f\u00f6r att stoppa m\u00e4ns v\u00e5ld p\u00e5 kvinnor, varav 10 miljoner g\u00e5r till Nationellt Centrum f\u00f6r Kvinnofrid\u00a0\n\n\n\nNu ber\u00e4ttar Annie L\u00f6\u00f6f om ett ytterligare tillskott till j\u00e4mst\u00e4lldhetsarbetet. Det handlar om 40 miljoner kronor till landets tjej- och kvinnojourer, ut\u00f6ver grundanslaget p\u00e5 100 miljoner. Tillskottet motsvarar ungef\u00e4r en halvtidstj\u00e4nst per kvinnojour i Sverige per \u00e5r, enligt C-ledaren.\n\u2013 Det h\u00e4r \u00e4r pengar som Centerpartiet har k\u00e4mpat f\u00f6r i budgetf\u00f6rhandlingarna. Just f\u00f6r att j\u00e4mst\u00e4lldhetsmyndigheten, som kommer att vara kvar, \u00e4r en viktig del i j\u00e4mst\u00e4lldhetsarbetet i Sverige, s\u00e4ger Annie L\u00f6\u00f6f och forts\u00e4tter:\u00a0\n\u2013 Men man kan inte bara fokusera p\u00e5 en myndighet, ska man arbeta med j\u00e4mst\u00e4lldhetsmyndigheten m\u00e5ste man ocks\u00e5 komplettera resurserna och satsningarna till alla de akt\u00f6rer som arbetar med kvinnors trygghet ut i verkligheten. Det perspektivet har Centerpartiet haft under budgetf\u00f6rhandlingarna.\u00a0\nL\u00e4s ocks\u00e5: Fi vill ha haverikommission om v\u00e5ld i n\u00e4ra relationer\u00a0\nmer pengar alltid \u00e4r v\u00e4lkommet.\u00a0\n\u2013 Jag tycker att det \u00e4r v\u00e4lbeh\u00f6vligt. Kvinnojourer lever i en ovisshet kring finansiering. Alla satsningar som belyser v\u00e5r situation och som f\u00f6rb\u00e4ttrar, s\u00e5 att vi p\u00e5 golvet kan st\u00f6tta v\u00e5ldsutsatta kvinnor och barn tar vi gladeligen emot, s\u00e4ger hon.\u00a0\nEfter SVT:s dokument\u00e4r om Josefin Nilsson har trycket \u00f6kat p\u00e5 kvinnojourer. Det uppger \u00e4ven denna kvinnojour.\u00a0\n\u2013 Men vi har n\u00e4stan alltid h\u00f6gt tryck h\u00e4r och det h\u00e4nder att vi inte kan ta emot v\u00e5ldsutsatta kvinnor f\u00f6r att vi inte r\u00e4cker till, s\u00e4ger Bridgett Stehag till Annie L\u00f6\u00f6f n\u00e4r de sitter i ett av hemmets rum.\u00a0\nF\u00f6rutom pengar efterlyser verksamhetschefen nationella riktlinjer.\u00a0\n\u2013 Som kvinnojour tar vi emot placeringar fr\u00e5n v\u00e4ldigt m\u00e5nga olika socialtj\u00e4nster i hela landet. D\u00e5 vi sitter i en unik position ser vi hur olika det g\u00f6rs runtom i landet, s\u00e4ger Bridgett Stehag.\nVerksamhetschefen menar att skyddet och st\u00f6det en v\u00e5ldsutsatt kvinna s\u00f6ker kan skilja sig beroende p\u00e5 var hon bor.\u00a0\n\u2013 I samma \u00e4rende kan det ocks\u00e5 skilja sig mycket hur olika instanser bed\u00f6mer och d\u00f6mer i \u00e4rendet. S\u00e5 ska det inte vara \u2013 att olika instanser jobbar emot varandra. Det g\u00f6r det mycket sv\u00e5rt f\u00f6r de enskilda utsatta kvinnorna och barn, s\u00e4ger hon.\n\n\n\nTillsammans med kompetens skulle nationella riktlinjer kunna jobba bort \u201dtyckandet\u201d, tror hon.\n\u2013 Vi skulle tycka att det skulle vara positivt f\u00f6r barnens och kvinnornas r\u00e4ttss\u00e4kerhet, s\u00e4ger Bridgett Stehag.\u00a0\nRiktlinjerna skulle r\u00f6ra alltifr\u00e5n bed\u00f6mningar i dessa \u00e4renden till vad som anses vara ett l\u00e4mpligt boende till polisens och domstolarnas arbete.\nAnnie L\u00f6\u00f6f anser att fr\u00e5gan om nationella riktlinjer \u00e4r intressant och viktig.\n\u2013 Jag ska ta med mig det f\u00f6r att det h\u00e4r n\u00e5got som vi kan driva p\u00e5 gentemot regeringen. Att se till att det finns uppdaterade riktlinjer som skapar trygghet f\u00f6r kvinnor oavsett vilka kommuner de kommer ifr\u00e5n. Dessa kvinnor ska inte beh\u00f6va olika skydd beroende p\u00e5 vilken postadress de har, s\u00e4ger Annie L\u00f6\u00f6f.\u00a0\n\n\n\n\n            Urval av regeringens prioriteringar i v\u00e5rbudgeten:\n          \n340 miljoner kronor p\u00e5 arbetsmarknadspolitiska \u00e5tg\u00e4rder, bland annat p\u00e5 det som kallas lokala jobbsp\u00e5r.\n150 miljoner kronor till att f\u00f6rst\u00e4rka LSS och st\u00f6d f\u00f6r personer som har behov av hj\u00e4lp med andning och sondmatning.\u00a0\n50 miljoner kronor p\u00e5 natt\u00e5g. Pengarna ska anv\u00e4ndas till att upphandla t\u00e5gtrafik mellan Sverige och destinationer i andra l\u00e4nder, samt till de kringkostnader som uppkommer i form av expertis och f\u00f6rvaltningsavgifter.\n45 miljoner kronor f\u00f6r att stoppa m\u00e4ns v\u00e5ld p\u00e5 kvinnor, varav 10 miljoner g\u00e5r till Nationellt Centrum f\u00f6r Kvinnofrid.\u00a0\n\n\n\nVisa mer\n\n\n\n\n\n\n\n"}
{"header": "Janne Andersson om Isaks succ\u00e9: \u201dHan \u00e4r l\u00e5ngt framme\u201d", "date": "2019-04-03T19:25:11", "link": "https://www.dn.se/sport/fotboll/janne-andersson-om-isaks-succe-han-ar-langt-framme/", "message": "\nAlexander Isak har tagit Eredivisie, Nederl\u00e4ndernas h\u00f6gsta fotbolldivision, med storm.\u00a0\n19-\u00e5ringen fr\u00e5n Ulriksdal l\u00e5nades in fr\u00e5n Dortmund f\u00f6r att ers\u00e4tta Fran Sol, anfallaren som gick till Dynamo Kiev.\n\n\n\nMed sina tio m\u00e5l p\u00e5 tio matcher \u00e4r det i dag inte m\u00e5nga som saknar Sol.\u00a0\n\u2013 Det var perfekt f\u00f6r Isak att komma i v\u00e4g och f\u00e5 spela matcher, konstaterar Janne Andersson.\nHan har \u00e4nnu inte sett tisdagens bortamatch mot Heracles, men har givetvis inte missat att Isak gjorde tv\u00e5 m\u00e5l och tv\u00e5 assist n\u00e4r Willem II vann med 4\u20133.\nMatchen mot Fortuna Sittard, d\u00e5 Isak satte rekord i Eredivisie med tre m\u00e5l p\u00e5 straffsparkar, och solom\u00e5let mot Feyenoord, tillh\u00f6r ocks\u00e5 godbitarna.\n\u2013 Isak f\u00e5r spela matcher regelbundet, vilket har varit j\u00e4ttebra f\u00f6r honom. Under \u00e5ren i Dortmund har han inte f\u00e5tt spela s\u00e5 m\u00e5nga matcher, men han har f\u00e5tt bra tr\u00e4ningsm\u00f6jligheter, han har utvecklats och det syns ju p\u00e5 spelet, s\u00e4ger Janne Andersson samtidigt som han \u00e4r p\u00e5 v\u00e4g in p\u00e5 sitt kontor med en kopp kaffe i handen.\nJohn Guidetti gjorde 2011\u20132012 imponerande 20 m\u00e5l p\u00e5 23 matcher f\u00f6r Feyenoord. Brassen Afonso Alves, med f\u00f6rflutet i b\u00e5de \u00d6rgryte och Malm\u00f6 FF, gjorde sju m\u00e5l f\u00f6r Heerenveen n\u00e4r laget 2007 besegrade Heracles med 9\u20130.\n\n\n\n\u2013 Holl\u00e4ndsk fotboll \u00e4r generellt offensiv. Men det \u00e4r sv\u00e5rt att j\u00e4mf\u00f6ra med hur det var f\u00f6rr, jag tycker inte att det \u00e4r s\u00e5 intressant, s\u00e4ger Andersson. Jag tycker att det generellt \u00e4r j\u00e4tteroligt att v\u00e5ra spelare g\u00e5r bra i sina klubblag. Det g\u00e4ller Alexander Isak och alla andra.\nI EM-kvalmatcherna mot Rum\u00e4nien och Norge valde Janne Andersson att l\u00e5ta Alexander Isak agera inhoppare.\u00a0\n\u2013 Det \u00e4r en intressant forwardstyp. Som s\u00e5 ofta med yngre spelare kan man inte s\u00e4ga exakt en eller tv\u00e5 detaljer som f\u00f6rb\u00e4ttrats, ofta \u00e4r det en helhet. Isak blev uttagen f\u00f6r att han var tillr\u00e4ckligt bra f\u00f6r att vara med d\u00e4r och d\u00e5, jag tog inte ut honom f\u00f6r att han \u00e4r ung, talangfull och eventuellt ska vara bra om n\u00e5got \u00e5r.\u00a0\n\u2013 Han \u00e4r l\u00e5ngt framme och det tycker jag att han visade p\u00e5 samlingen. Isak gjorde en del m\u00e5l p\u00e5 tr\u00e4ningarna och hade bra f\u00f6rst\u00e5else f\u00f6r hur vi skulle spela, han snappade upp det v\u00e4ldigt snabbt.\nSom 17-\u00e5ring l\u00e4mnade Alexander Isak AIK f\u00f6r tyska toppklubben Borussia Dortmund i januari 2017.\n\u2013 Om man j\u00e4mf\u00f6r hur han var i AIK s\u00e5 har allting blivit lite b\u00e4ttre, s\u00e5 brukar det oftast vara n\u00e4r man ser unga spelare. Det \u00e4r inte s\u00e5 att man helt pl\u00f6tsligt blir oerh\u00f6rt mycket b\u00e4ttre p\u00e5 en liten grej. Oftast \u00e4r det helheten som blir b\u00e4ttre om man \u00e4r i en bra milj\u00f6 och det har ju Isak varit. Jag hoppas att det \u00e4r m\u00e5nga fler spelare som forts\u00e4tter att utvecklas.\u00a0\nTill sommaren l\u00f6per l\u00e5neavtalet med Willem II ut. Var Isak spelar till h\u00f6sten spekuleras det vilt om i dag.\n\u2013 Sj\u00e4lvklart \u00e4r det f\u00f6r v\u00e5r del b\u00e4st om alla spelar i de b\u00e4sta ligorna och g\u00f6r j\u00e4ttebra ifr\u00e5n sig. Men det kan vara en alldeles lagom liga efter det att du varit i n\u00e5gra \u00e5r i ett topplag i Bundesliga. Att spela i Holland \u00e4r f\u00f6rmodligen helt r\u00e4tt steg f\u00f6r Alexander Isak.\nForts\u00e4tter Alexander Isak att \u00f6sa in m\u00e5l s\u00e5 kommer den mediala pressen p\u00e5 att Isak ska starta i EM-kvalmatchen mot Malta hemma p\u00e5 Friends arena den 7 juni bli h\u00e5rd.\nJanne Andersson smuttar p\u00e5 sitt kaffe.\n\u2013 N\u00e4r det \u00e4r dags f\u00f6r trupputtagning s\u00e5 tar jag ut dem som jag tror har b\u00e4st m\u00f6jligheter att vara med och vinna matcherna, d\u00e5 bryr jag mig inte s\u00e5 mycket om vad andra tycker, om jag ska vara \u00e4rlig. Det \u00e4r jag och mina n\u00e4rmsta medarbetare som g\u00f6r det, det har jag inga problem med.\nP\u00e5 l\u00f6rdag spelar damlandslaget en tr\u00e4ningslandskamp mot Tyskland p\u00e5 Friends arena inf\u00f6r drygt 30.000 \u00e5sk\u00e5dare.\n\u2013 J\u00e4tteroligt, jag ska sj\u00e4lv dit och titta, s\u00e4ger Janne Andersson.\u00a0\n"}
{"header": "Studio DN: Det vill Alice Bah Kuhnke \u2013 MP:s toppkandidat i EU-valet", "date": "2019-04-03T19:00:00", "link": "https://www.dn.se/nyheter/politik/intervju-studio-dn-det-vill-alice-bah-kuhnke-mps-toppkandidat-i-eu-valet/", "message": "\nF\u00f6r n\u00e5got \u00e5r sedan best\u00e4mde sig MP:s toppnamn f\u00f6r att sluta flyga privat. D\u00e4rf\u00f6r har Alice Bah Kuhnke tagit beslutet att bos\u00e4tta sig i Bryssel i st\u00e4llet f\u00f6r att veckopendla, om hon blir invald i parlamentet.\n\n\n\nHur ska du d\u00e5 g\u00f6ra f\u00f6r att h\u00e5lla kontakten med dina v\u00e4ljare p\u00e5 hemmaplan?\n- Jag t\u00e4nker ju dels \u00e5ka t\u00e5g. Mycket och ofta. Och vid sidan av det s\u00e5 har vi en rad id\u00e9er som jag hoppas kunna presentera s\u00e5 sm\u00e5ningom, de bygger mycket p\u00e5 teknik.\nI intervjun i \u201dStudio DN\u201d ber\u00e4ttar hon om sin fria roll i Europaparlamentet, om att alla medlemsstater b\u00f6r f\u00e5 ett utsl\u00e4ppstak, om sin syn p\u00e5 klimathotet \u2013 och varf\u00f6r hon \u00e4r b\u00e4st med tre tanter i Sk\u00f6vde. H\u00e4r kan du l\u00e4sa en kortare version i textform \u2013 h\u00f6r hela samtalet i podden h\u00e4r:\n\n\n\n      L\u00e4nk till ljudspelare\n    \n\n\n"}
{"header": "Robin Olsen petas i Roma", "date": "2019-04-03T21:07:09", "link": "https://www.dn.se/sport/fotboll/robin-olsen-petas-i-roma/", "message": "\nOlsen har haft en formsvacka under vintern, och inf\u00f6r Fiorentinamatchen sade Ranieri att han skulle avvakta tr\u00e4ningen innan han best\u00e4mde sig f\u00f6r vem som skulle st\u00e5 p\u00e5 onsdagen.\n\n\n\nSvaret blev 35-\u00e5rige Mirante, som kom till Roma fr\u00e5n Bologna i somras.\n\nhttps://twitter.com/OfficialASRoma/status/1113501530676768768\n\nRobin Olsens position som f\u00f6rstem\u00e5lvakt i Roma har varit tydlig \u00e4nda fram till nyligen. Den nye tr\u00e4naren Claudio Ranieri har gett olika besked om m\u00e5lvaktssituationen.\nInf\u00f6r Ranieris f\u00f6rsta match sade han att han skulle avvakta tr\u00e4ningen innan han best\u00e4mde sig f\u00f6r vem som skulle st\u00e5. Det blev d\u00e5 Olsen. Inf\u00f6r f\u00f6rra matchen, mot Napoli i s\u00f6ndags, f\u00f6rsvarade Ranieri svensken och sade att han inte skulle plocka bort honom.\n\u2013 Jag tycker att Robin \u00e4r en j\u00e4tteduktig m\u00e5lvakt, jag gillade honom redan innan han kom till Roma, jag f\u00f6ljde honom redan d\u00e5. Han har mitt f\u00f6rtroende, sade romaren.\nRoma f\u00f6rlorade den matchen med 1\u20134. Tre dagar senare f\u00e5r svensken sitta p\u00e5 b\u00e4nken.\n\n\n\nMatchen mot Fiorentina startar 21.00.\nL\u00e4s mer: Robin Olsen om hur han utvecklats i Roma\u00a0\n"}
{"header": "Ministern: \u201dInga sk\u00e4l att hemligh\u00e5lla lista \u00f6ver utsatta f\u00f6rorter\u201d", "date": "2019-04-03T20:22:45", "link": "https://www.dn.se/nyheter/sverige/ministern-inga-skal-att-hemlighalla-lista-over-utsatta-fororter/", "message": "\nI g\u00e5r kunde DN ber\u00e4tta att flera kommunalr\u00e5d runt om i landet \u00e4r kritiska till att den lista \u00f6ver \u201dutsatta\u201d och \u201ds\u00e4rskilt utsatta\u201d omr\u00e5den som polisen publicerat och uppdaterat under sedan 2015 g\u00f6rs offentlig.\n\n\n\nEnligt DN:s k\u00e4llor har inte heller NOA, Polisens nationella operativa avdelning, best\u00e4mt sig f\u00f6r om eller n\u00e4r \u00e5rets lista ska offentligg\u00f6ras.\nMen justitieministern, som invigningstalade p\u00e5 Brottsf\u00f6rebyggande r\u00e5dets \u00e5rliga konferens i G\u00f6teborg p\u00e5 onsdagen, anser att listan \u00e4r ett bra verktyg.\n\u2013 Det finns inga sk\u00e4l att hemligh\u00e5lla den. Det \u00e4r viktigt med \u00f6ppenhet och att vi inte sopar n\u00e5gra problem under mattan, s\u00e4ger Morgan Johansson.\nErik Pelling, S-kommunalr\u00e5d i Uppsala och en av dem som vill att kommunen ska bort fr\u00e5n listan, beskriver listan som \u201dett f\u00f6rlegat sv\u00e4rd\u201d.\n\u2013 Kriterierna f\u00f6r att hamna p\u00e5 den \u00e4r inte transparenta. Det g\u00f6r att det blir sv\u00e5rt att veta vad vi som kommuner egentligen ska g\u00f6ra. Vi f\u00e5r lite extra polisresurser \u2013 men det r\u00e4cker inte efter resten haltar, s\u00e4ger han.\nHan anser dock inte att det finns n\u00e5gon anledning att hemligh\u00e5lla listan \u2013 \u00e4ven om han tycker att den har en stigmatiserade och kontraproduktiv effekt.\n\n\n\n\u2013 Polisen har ju redan sl\u00e4ppt anden ur flaskan, s\u00e5 att s\u00e4ga. I det h\u00e4r l\u00e4get \u00e4r det b\u00e4ttre att polisen bli \u00e4nnu mer \u00f6ppen gentemot oss kommuner, s\u00e5 att vi vet vad vi ska g\u00f6ra f\u00f6r att komma bort fr\u00e5n den, s\u00e4ger Erik Pelling.\nUnder Morgan Johanssons invigningstal under Br\u00e5-konferensen i G\u00f6teborg lovade han att regeringen i n\u00e4sta vecka ska presentera en ny satsning p\u00e5 just de utsatta omr\u00e5dena, pengar som ska f\u00f6rdelas av Delegationen mot segregation.\nHan kan dock inte specificera hur den satsningen ser ut.\u00a0\n\u2013 Vi \u00e5terkommer i fr\u00e5gan, var det enda besked han kunde ge.\nUnder f\u00f6rra mandatperioden utlovades 20 miljarder kronor under en tio\u00e5rsperiod \u2013 men de pengarna \u201df\u00f6rsvann\u201d i och med att M+KD:s budget gick igenom.\nInnan invigningstalet vid konferensen bes\u00f6kte justitieministern det fullbelagda h\u00e4ktet i G\u00f6teborg:\n\u2013 Situationen \u00e4r ett tecken p\u00e5 att polisens brottsbek\u00e4mpning blivit effektivare och att den rad av straffsk\u00e4rpningar och andra kriminalpolitiska beslut som regeringen fattat b\u00f6rjat f\u00e5 effekt, sade Morgan Johansson.\nI sitt tal kunde han \u201dinte nog understryka att brottsbek\u00e4mpningen och det brottsf\u00f6rebyggande arbetet m\u00e5ste g\u00e5 hand i hand.\u201d\n\u2013 Jag ser m\u00e5nga tecken p\u00e5 att det brottf\u00f6rebyggande arbetet fungerar allt b\u00e4ttre, sa justitieministern.\n\u00c4ven Karin Svanberg, enhetschef p\u00e5 Br\u00e5, ser tecken p\u00e5 att det brottsf\u00f6rebyggande arbetet utvecklats. Det finns dock ett stort men:\nEn utv\u00e4rdering av de tv\u00e5 senaste \u00e5rens brottsf\u00f6rebyggande arbete som Br\u00e5 presenterades under konferensen visar att de lokala brottsf\u00f6rebyggarna i kommunerna, de som g\u00f6r jobbet, inte uppfattar att arbetet prioriteras \u2013 trots allt fagert tal.\n\u2013 Vi har en m\u00e4rklig situation d\u00e4r Sverige p\u00e5 pappret aldrig haft s\u00e5 m\u00e5nga \u2013 \u00e4nd\u00e5 saknas det fortfarande omr\u00e5despoliser i en majoritet av kommunerna. I en femtedel av dem finns det ingen omr\u00e5despolis alls, s\u00e4ger hon.\n\n\n\nMorgan Johansson pekade p\u00e5 flera exempel p\u00e5 brottsf\u00f6rebyggande arbete som gjorts under de senaste tv\u00e5 \u00e5ren som visat sig ge god effekt.\u00a0\nHan lyfte s\u00e4rskilt i Seved och Herrg\u00e5rden i Malm\u00f6 samt i Gamlestaden, Nordstan och G\u00e5rdsten i G\u00f6teborg.\nD\u00e4r har brottskurvorna brutits och nyrekryteringen till de kriminella g\u00e4ngen minskat. Detta inte minst tack vare att n\u00e4ringsidkare och fastighets\u00e4gare i st\u00f6rre utstr\u00e4ckning under de senaste \u00e5ren engagerat sig i geografiskt begr\u00e4nsade projekt. De kallas f\u00f6r Business Improvement Districts (BID) och inneb\u00e4r att fastighets\u00e4garna tillsammans med boende och offentliga akt\u00f6rer lyfter ett omr\u00e5de genom till exempel investeringar i den offentliga milj\u00f6n, fastigheter och i trygghetsskapande \u00e5tg\u00e4rder.\u00a0\nEn annan framg\u00e5ngsfaktor \u00e4r att den st\u00e4ndigt omtalade vikten av samverkan mellan dessa civila akt\u00f6rer och myndigheter b\u00f6rjar sl\u00e5 igenom i praktiken.\n\u2013 Vi \u00e4r ocks\u00e5 \u00f6vertygade om att de satsningar p\u00e5 s\u00e5 kallad situationell brottsprevention, som till exempel ut\u00f6kad kamera\u00f6vervakning, kommer att fungera brottsf\u00f6rebyggande.\nRegeringen kommer dock inte att g\u00f6ra n\u00e5gon riktad satsning specifikt p\u00e5 det lokala, brottsf\u00f6rebyggande arbetet.\n\u2013 VI g\u00f6r redan en rad bredare satsningar p\u00e5 brottsbek\u00e4mpning. Till de lokala akt\u00f6rerna i kommunerna, de som g\u00f6r skillnad p\u00e5 riktigt, kan jag bara s\u00e4ga att forts\u00e4tt samverka som ni g\u00f6r \u2013 det \u00e4r det som det i grunden handlar om, sa han till de 600 praktiker, poliser och forskare som deltar i konferensen.\n"}
{"header": "Staffanstorp nekar st\u00f6d till IS-\u00e5terv\u00e4ndare", "date": "2019-04-03T20:39:40", "link": "https://www.dn.se/nyheter/politik/staffanstorp-nekar-stod-till-is-atervandare/", "message": "\nF\u00f6rslaget som klubbades igenom p\u00e5 onsdagskv\u00e4llen sl\u00e5r bland annat fast att \u00e5terv\u00e4ndande IS-terrorister inte \u00e4r v\u00e4lkomna till Staffanstorps kommun. Enligt beslutet kommer de inte heller att kunna erh\u00e5lla st\u00f6d i n\u00e5gon form av kommunen.\n\n\n\n\u201dJag \u00e4r mycket n\u00f6jd med att Staffanstorps h\u00f6gsta beslutande organ, valt av kommuninv\u00e5narna, tydligt st\u00e5r upp f\u00f6r terrorns offer och r\u00f6stade f\u00f6r kommunstyrelsens beslut att IS-terrorister inte ska f\u00e5 del av v\u00e5ra v\u00e4lf\u00e4rdssystem\u201d, skriver kommunstyrelsens ordf\u00f6rande Christian Sonesson (M) i ett sms till TT.\n\n\n\n\n\n            Christian Sonesson (M).\n            \n              Foto: Sandra Henningsson\n            \n\n\nF\u00f6rslaget r\u00f6stade igenom med siffrorna 23 ja och 17 nej, en avstod.\nOm det blir m\u00f6jligt att efterleva beslutet \u00e4r dock os\u00e4kert. Flera forskare och jurister har kritiserat f\u00f6rslaget och menar att det saknar lagligt st\u00f6d. De har p\u00e5pekat att alla kommuner \u00e4r bundna av bland annat socialtj\u00e4nstl\u00e4gen som reglerar vem som kan f\u00e5 f\u00f6rs\u00f6rjningsst\u00f6d.\nOcks\u00e5 Moderaternas ledare Ulf Kristersson \u00e4r kritisk till f\u00f6rslaget.\n\u2013 Jag f\u00f6rst\u00e5r signalen man vill skicka, men jag skulle f\u00f6resl\u00e5 att kommunen g\u00f6r som de flesta andra kommuner: f\u00f6ljer lagstiftningen. Sedan f\u00e5r man g\u00f6ra vad man kan f\u00f6r att \u00e4ndra den lagstiftningen, har han tidigare sagt till TT.\n"}
{"header": "Kalla: \u201dInte k\u00e4nts sj\u00e4lvklart att forts\u00e4tta\u201d", "date": "2019-04-03T21:02:04", "link": "https://www.dn.se/sport/kalla-inte-kants-sjalvklart-att-fortsatta/", "message": "\n\u2013 Det har ju inte alltid k\u00e4nts helt sj\u00e4lvklart att jag skulle forts\u00e4tta, s\u00e4ger hon till Expressen.\nSamtidigt som det svenska damlandslaget har lyft sig p\u00e5 m\u00e5nga s\u00e4tt under s\u00e4songen har Kalla k\u00e4mpat i motvind och inte kommit upp i den niv\u00e5 hon \u00e4r van vid. Under VM i Seefeld ville hon inte ge n\u00e5gra besked om framtiden.\n\n\n\n\u2013 N\u00e4r det varit som tyngst, n\u00e4r jag varit som l\u00e4ngst ifr\u00e5n d\u00e4r jag vill vara, d\u00e5 har det inte varit s\u00e5 d\u00e4r j\u00e4ttepeppande att k\u00e4mpa om en... tja 15:e plats, s\u00e4ger Kalla, som menar att \u201ddet har varit drygt med alla fr\u00e5gor\u201d.\nEn ljuspunkt fr\u00e5n s\u00e4songen \u00e4r dock hennes insats i VM-stafetten, d\u00e4r 31-\u00e5ringen gjorde en superstr\u00e4cka och var med och b\u00e4ddade f\u00f6r det svenska guldet.\n\u2013 Stafetten var verkligen viktig f\u00f6r mig. Att f\u00e5 k\u00e4nna att det svarade. Att f\u00e5 k\u00e4nna hur det \u00e4r att vara i form, att pl\u00f6tsligt ha ett register av fart att spela ut, s\u00e4ger Charlotte Kalla.\n"}
{"header": "Man skottskadad i Helsingborg", "date": "2019-04-03T20:02:34", "link": "https://www.dn.se/nyheter/sverige/man-skjuten-i-helsingborg-okant-skadelage/", "message": "\nPolisen anl\u00e4nde till Storgatan i centrala Helsingborg efter att en person ringt in och larmat om en skottlossning. Patrullen hittade d\u00e5 en skottskadad man, som fick f\u00f6ras till sjukhus i polisbil.\u00a0\n\n\n\n\u2013 Mannen v\u00e5rdas p\u00e5 sjukhus och vi har inga uppgifter om hans skadel\u00e4ge, s\u00e4ger Calle Persson, presstalesperson i region Syd.\nPolisen har \u00e4nnu ingen misst\u00e4nkt f\u00f6r skjutningen, som skedde utomhus i stadens centrala delar. Enligt Calle Persson kommer skjutningen f\u00f6rmodligen att rubriceras som mordf\u00f6rs\u00f6k.\n\u2013 Vi har sp\u00e4rrat av brottsplatsen och f\u00f6rs\u00f6ker nu ta reda p\u00e5 vad det \u00e4r som har h\u00e4nt. Vi pratar med vittnen och unders\u00f6ker om det finns \u00f6vervakningskameror p\u00e5 platsen. Teknikerna har \u00e4nnu inte anl\u00e4nt men det kommer de g\u00f6ra s\u00e5 sm\u00e5ningom, s\u00e4ger han.\n"}
{"header": "En man till sjukhus efter storbr\u00e5k i V\u00e4ster\u00e5s", "date": "2019-04-03T19:30:39", "link": "https://www.dn.se/nyheter/en-man-till-sjukhus-efter-storbrak-i-vasteras/", "message": "\nPolisen anl\u00e4nde till Vasaparken, n\u00e4ra Centralstationen i V\u00e4ster\u00e5s, strax efter larmet om ett stort slagsm\u00e5l.\u00a0\n\u2013 N\u00e4r vi anl\u00e4nde hade br\u00e5ket upph\u00f6rt, men vi antr\u00e4ffade ett antal personer p\u00e5 platsen. Vi fick \u00e4ven vittnesuppgifter om att flera personer l\u00e4mnat parken, s\u00e4ger Daniel Vikdahl, presstalesperson f\u00f6r polisen i region Mitt.\n\n\n\n\u2013 P\u00e5 platsen hittade vi en skadad man i 20-\u00e5rs\u00e5ldern som f\u00f6rdes till sjukhus. Vi id- kontrollerade ett antal personer som vi bed\u00f6mer kan vara intressanta d\u00e5 de \u00e4r i samma \u00e5lder som den skadade, n\u00e5gon av dem topsades vet jag.\nEnligt Daniel Vikdahl bed\u00f6ms mannen inte ha skadats allvarligt.\n\u2013 Ingen \u00e4r frihetsber\u00f6vad och vi har heller ingen misst\u00e4nkt i detta l\u00e4ge. Vi utreder den h\u00e4r h\u00e4ndelsen som grov misshandel.\nHan kan inte bekr\u00e4fta att vapen ska ha f\u00f6rekommit vid br\u00e5ket.\n\u2013 Jag vet inte vad br\u00e5ket handlade om och kan inte uttala mig om vilka typer av tillhyggen som ska ha anv\u00e4nts eftersom det r\u00f6r sig om vittnesuppgifter. Vii hittade inga tillhyggen p\u00e5 platsen.\n"}
{"header": null, "date": null, "link": "https://www.dn.se/nyheter/varlden/chicagos-nya-borgmastare-historisk-1/", "message": "\n\u2013 M\u00e4nniskor hoppas p\u00e5 en ny riktning. Att f\u00e5 f\u00f6rkroppsliga det \u00e4r \u00f6verv\u00e4ldigande, s\u00e4ger Lightfoot, som fick 74 procent av r\u00f6sterna.\nLightfoot blir den f\u00f6rsta svarta kvinna att inneha \u00e4mbetet i staden, hon \u00e4r \u00e4ven den f\u00f6rsta som \u00e4r \u00f6ppet homosexuell. Chicago har tidigare haft en svart borgm\u00e4stare och en som varit kvinna. Lori Lightfoot har en dotter tillsammans med frun Amy Eshleman.\u00a0\n\n\n\nLightfoot besegrade kandidaten Toni Preckwinkle med stor marginal. Preckwinkle meddelade att hon ringt och gratulerat Lightfoot f\u00f6r en v\u00e4l genomf\u00f6rd kampanj enligt AP.\u00a0\nLightfoot lovade i sitt tal att hj\u00e4lpa Chicagos l\u00e5ginkomsttagare, eftersom hon menade att de blivit ignorerade under en l\u00e5ng tid.\u00a0\n\u2013 Tillsammans kan vi g\u00f6ra Chicago till en plats d\u00e4r omr\u00e5det du bor i inte ska avg\u00f6ra ditt \u00f6de, sa Lightfoot till den jublande publiken.\nHon sa \u00e4ven i talet att folk ser en stad \u00e5terf\u00f6das, en plats d\u00e4r ras och vem du \u00e4lskar inte spelar n\u00e5gon roll rapporterar AP.\n"}
{"header": null, "date": null, "link": "https://www.dn.se/nyheter/varlden/bouteflika-avgar-omedelbart/", "message": "\nBeskedet kom sedan den statliga tv-kanalen ENTV p\u00e5 m\u00e5ndagen uppgett att Bouteflika skulle avg\u00e5 f\u00f6re den 28 april. Och redan dagen efter beskedet valde den 82-\u00e5rige Bouteflika att meddela sin avg\u00e5ng.\n\n\n\nBouteflika skriver i ett brev att han genom sitt beslut vill hj\u00e4lpa sina landsm\u00e4n att kunna ge Algeriet en b\u00e4ttre framtid.\nAvg\u00e5ngen kommer efter omfattande protester mot honom under de senaste veckorna. Protesterna inleddes sedan Bouteflika, i strid mot grundlagen, meddelat att han skulle st\u00e4lla upp f\u00f6r en femte mandatperiod.\nNu skriver den statliga nyhetsbyr\u00e5n APS och Algerie 1 att presidenten p\u00e5 tisdagen meddelat att han avg\u00e5r med omedelbar verkan.\nI helgen tog arm\u00e9chefen Ahmad Gaid Salah initiativ till en konstitutionell process f\u00f6r att avs\u00e4tta Bouteflika, n\u00e5got som Salah fortsatte under tisdagen med h\u00e4nvisning till presidentens sviktande h\u00e4lsa.\n\u2013 Orsaken till att vi f\u00f6rs\u00f6ker hitta en l\u00f6sning p\u00e5 krisen kommer sig enbart av v\u00e5r trohet gentemot faderlandet, och enbart faderlandet, eftersom vi \u00e4r \u00f6vertygade om det algeriska folkets f\u00f6rm\u00e5ga att ta sig ur kriser, hur allvarliga de \u00e4n kan vara, detta tack vare dess historiska och m\u00e4nskliga resurser som \u00e4r fyllda av patriotism och eftersom vi \u00e4r \u00f6vertygade om att hur l\u00e4nge en person \u00e4n lever s\u00e5 kommer den att f\u00f6rsvinna en dag, medan hemlandet lever f\u00f6r evigt, sa Salah till nyhetsbyr\u00e5n APS.\u00a0\nAbdelaziz Bouteflika har varit president sedan 1999 och omvalts med stor majoritet tv\u00e5 g\u00e5nger.\n"}
{"header": "Dramatisk omkullridning f\u00f6r legendaren Whitaker", "date": "2019-04-03T20:24:35", "link": "https://www.dn.se/sport/dramatisk-omkullridning-for-legendaren-whitaker/", "message": "\nDen svenska ridsportpubliken har en speciell plats i sina hj\u00e4rtan f\u00f6r britten John Whitaker.\nTillsammans med den vita sagoh\u00e4sten Milton tjusade John Whitaker under 80- och 90-talet publiken, och ekipaget n\u00e5dde stora framg\u00e5ngar.\n\n\n\nI dag har Milton f\u00f6r l\u00e4nge sedan g\u00e5tt i pension, men John Whitaker forts\u00e4tter att \u00e5ka Europa runt och t\u00e4vla vidare..\nTrots att Whitaker \u00e4r 63 \u00e5r h\u00e5ller han fortfarande h\u00f6g klass som ryttare.\nI onsdagens f\u00f6rsta internationella hoppklass i de \u00e5rliga h\u00e4stt\u00e4vlingarna i Scandinavium i G\u00f6teborg var dock oturen framme f\u00f6r John Whitaker och hans h\u00e4st Argento.\u00a0\nEfter hinder nummer sju gick ekipaget omkull.\nDet s\u00e5g dramatiskt ut, men John Whitaker var snabbt uppe p\u00e5 f\u00f6tterna igen. Tillsammans med Argento, som funktion\u00e4rerna hade f\u00e5ngat in, kunde han sedan l\u00e4mna banan till fots.\nEfter omkullridningen unders\u00f6ktes John Whitaker direkt av l\u00e4kare p\u00e5 plats i Scandinavium. Under torsdagen kommer en ny unders\u00f6kning att genomf\u00f6ras f\u00f6r att d\u00e5 avg\u00f6ra om han kan t\u00e4vla vidare i G\u00f6teborg \u2013 t\u00e4vlingarna p\u00e5g\u00e5r till och med s\u00f6ndag.\n\n\n\n\u00c4ven Argento unders\u00f6ktes efter omkullridningen, och veterin\u00e4ren kunde snabbt ge lugnande besked. H\u00e4sten hade klarat sig utan skador.\n"}
{"header": null, "date": null, "link": "https://www.dn.se/nyheter/varlden/tusental-lemlastade-delfiner-spolas-upp-pa-franska-strander/", "message": "\nVarje m\u00e5nad spolas hundratals leml\u00e4stade delfiner upp p\u00e5 de franska str\u00e4nderna. Enligt milj\u00f6organisationen Sea Shepherd \u00e4r anledningen till de makabra fynden att delfinerna utg\u00f6r en bif\u00e5ngst vid yrkesfiske, efter fr\u00e4mst havsabborre.\n\n\n\nEnligt f\u00f6retr\u00e4dare f\u00f6r Sea Shepherd s\u00e5 spolas cirka 20 procent av alla delfiner som d\u00f6das upp p\u00e5 land. Omkring 6.000\u201310.000 djur faller offer f\u00f6r fiskarnas tr\u00e5lar och redskap varje \u00e5r.\nDelfinerna som hittats har drabbats av frakturer, brutna fenor, och s\u00e5r fr\u00e5n fisken\u00e4t. Franska myndigheter samlar ihop kropparna i h\u00f6gar, f\u00f6r att sedan transportera bort dem fr\u00e5n str\u00e4nderna.\nDen franska marinbiologiska forskningsstationen Observatoire Pelagis skriver p\u00e5 sin hemsida att antalet d\u00f6dade delfiner som sk\u00f6ljts upp p\u00e5 str\u00e4nderna har n\u00e5tt nya rekordniv\u00e5er sedan vintern 2017. Omkring 90 procent av de delfiner som unders\u00f6kts bed\u00f6ms ha d\u00f6tt till f\u00f6ljd av kv\u00e4vning genom fiskeredskap.\nEnligt milj\u00f6organisationen Sea Shepherd s\u00e5 hotar det franska fisket efter havsabborre b\u00e5de fiskartens och delfinernas best\u00e5nd.\u00a0\n"}
{"header": "Agnes Lidbeck: Kroppsaktivismens trista baksida", "date": "2019-04-03T18:12:13", "link": "https://www.dn.se/kultur-noje/agnes-lidbeck-kroppsaktivismens-trista-baksida/", "message": "\n\u201dSkulle du k\u00f6pa en begagnad bil av den h\u00e4r mannen?\u201d \u00e4r en sliten fr\u00e5ga.\u00a0\n\u201dSkulle du k\u00f6pa en tandborste, ett par jeans, en n\u00e4rodlad trosa av den h\u00e4r urringningen?\u201d Om det blir vi tillfr\u00e5gade varje dag.\n\n\n\nDen f\u00f6rsta fr\u00e5gan g\u00e4ller om f\u00f6rs\u00e4ljaren ser p\u00e5litlig ut.\u00a0\nP\u00e5litlighet \u00e4r dock sv\u00e5rt att uttryck med br\u00f6sten. \u00c4nd\u00e5 ansluter sig just nu vissa verbala f\u00f6respr\u00e5kare f\u00f6r j\u00e4mst\u00e4lldhet till en r\u00f6relse som l\u00e4gger ytterligare vikt vid den kvinnligt kodade kroppen, som g\u00e5ngbar vara. Kroppspositivismen.\nKroppspositivismen kan kortfattat kokas ned till att alla kroppar har r\u00e4tt att finnas, r\u00e4tt att v\u00e4rderas lika, r\u00e4tt att synas och r\u00e4tt att uppfattas som vackra. Fokus ligger i l\u00e4gre grad p\u00e5 faktorer som l\u00e4ngd, h\u00e5rf\u00e4rg eller hudpigmentering och i h\u00f6gre grad p\u00e5 vikt.\u00a0\nEller, kanske knappast ens p\u00e5 vikt. Den fokuserar p\u00e5 f\u00f6rdelning av underhudsfett. Oavsett hur ditt underhudsfett \u00e4r placerat, \u00e4r du v\u00e4rd att f\u00e5 kl\u00e4 av dig f\u00f6r att f\u00e5 uppskattning. (Fast det \u00e4r inte riktigt riktigt sant. Om du till exempel \u00e4r mycket slank med stora, inopererade vikter i br\u00f6sten, kan du i denna kontext anses vara mindre l\u00e4mplig att visa upp p\u00e5 bild).\nKroppspositivismen har m\u00f6tts av kritik. Ibland r\u00f6r kritiken dess n\u00e4rsynthet: att kriterier som hudf\u00e4rg, funktionsvariation, k\u00f6nsidentifikation och klass gl\u00f6ms bort. Andra kritiker oroar sig f\u00f6r att uppmuntra fetma, som enligt vissa k\u00e4llor anses vara en st\u00f6rre h\u00e4lsofara \u00e4n sv\u00e4lt, sett till antal d\u00f6dsfall.\nMen s\u00e5 finns det en tredje vinkel, som f\u00e5r f\u00f6rv\u00e5nansv\u00e4rt lite utrymme i den svenska debatten. N\u00e4mligen det problematiska i att s\u00e4tta kroppen i centrum. I att s\u00e4tta, s\u00e5 att s\u00e4ga, rumpan framf\u00f6r allt.\u00a0\n\n\n\nF\u00f6r vad \u00e4r egentligen problemet, i detta sammanhang, i dag? Inneh\u00e5ller det offentliga rummet f\u00f6r f\u00e5 namnl\u00f6sa, avkl\u00e4dda typiskt feminina kroppar? Anv\u00e4nder f\u00f6r f\u00e5 varum\u00e4rken leenden, vadkurvor och bystlinjer f\u00f6r att \u00f6ka sin f\u00f6rs\u00e4ljning? \u00c4r det alltf\u00f6r oklart f\u00f6r unga i dag ifall deras v\u00e4rde sitter i att bli funna attraktiva?\nOavsett ursprunglig intention, \u00e4r kroppspositivismen l\u00e5ngt ifr\u00e5n en underjordisk motst\u00e5ndsr\u00f6relse. Redan fr\u00e5n b\u00f6rjan var den starkt p\u00e5verkad av g\u00e4ngse reklamt\u00e4nk; devisen \u201dsynlig-v\u00e4rdefull\u201d. Men nu \u00e4r den dessutom anammad av s\u00e5v\u00e4l stora som sm\u00e5 f\u00f6retag, som konsekvent anv\u00e4nder den f\u00f6r att legitimera kroppen som handelsvara. Varje bild p\u00e5 en mer eller mindre p\u00e5kl\u00e4dd individ som s\u00e4ljer n\u00e5got i kapacitet av kropp, f\u00f6rst\u00e4rker budskapet om att detta \u00e4r det enklaste, mest effektiva s\u00e4ttet att s\u00e4lja. Och allts\u00e5, v\u00e5r absolut viktigaste tillg\u00e5ng.\u00a0\nMot detta kan man st\u00e4lla att liknande reklambilder kommer att finnas oavsett, s\u00e5 varf\u00f6r skulle de inte vara mer r\u00e4ttvist f\u00f6rdelade mellan olika typer? Det kan ju b\u00e5de motverka osunda ideal och spegla den faktiska populationen och p\u00e5 s\u00e5 s\u00e4tt kanske \u00e4ven vidga normen?\u00a0\nMen \u201dfler \u00f6verviktiga p\u00e5 bild\u201d \u00e4r en bot som motverkar fel \u00e5komma. Det verkligt negativa \u00e4r inte att f\u00f6r f\u00e5 av oss har r\u00e4tt att ses som attraktiva. Det \u00e4r att denna attraktionskraft f\u00f6r stora grupper ses som av allt \u00f6verordnad betydelse.\u00a0\nAtt bryta en norm beh\u00f6ver inte n\u00f6dv\u00e4ndigtvis vara positivt. Man kan bryta normer i all o\u00e4ndlighet. Men egenv\u00e4rdet kan ju inte ligga i att de bryts, utan vad de bryts av. Det \u00e4r samma slags problematik som n\u00e4r representation inom reklamen blir \u00f6verordnat den m\u00e5h\u00e4nda klyschiga men \u00e4nd\u00e5 sanna frasen att \u201dreklamen \u00e4r livsfarlig\u201d. Eller, om man har ett v\u00e4nsterperspektiv: \u00e4nd\u00e5 arbetar aktivt f\u00f6r kvotering av kvinnor till chefspositioner, som om det \u00e4r b\u00e4ttre att vara en kvoterad \u00f6versittare och problemet inte enligt samma ideologi \u00e4r arbetsvillkor, kapitalism osv.\nS\u00e5 l\u00e4nge v\u00e5rt v\u00e4rde ligger i kroppen, kommer kroppen vara n\u00e5got att sl\u00e5ss mot.\nJag vet av egen erfarenhet att jag alltid kan hitta n\u00e5got att avsky i min spegelbild. Det \u00e4r inte alltid en avsky som sitter i hela dagen, men det \u00e4r en avsky som hugger till, som h\u00e5ll i sidan, med regelbundenhet. Jag har ju l\u00e4rt mig att mitt allt \u00f6verordnade uppdrag \u00e4r att vara\u2026 liggbar. Och jag ser ju, p\u00e5 bilderna, hur liggbara ser ut. Det handlar inte bara om midjem\u00e5tt. Det kan lika g\u00e4rna handla om porer, eller h\u00e5rs\u00e4ckar. Det kan alltid handla om n\u00e5got, n\u00e5got vad som helst, vad som helst utom det man sj\u00e4lv \u00e4r.\nTanken att den r\u00e5dande trenden f\u00f6r lite st\u00f6rre rumpor och n\u00e5gra diskreta valkar kring midjan skulle krossa ramarna f\u00f6r hur \u201dman ska se ut\u201d \u00e4r mer \u00e4n lovligt naiv. Puffandet med h\u00e5ret, vaxandet av \u00f6verl\u00e4ppen, finnandet av r\u00e4tt, naturliga, l\u00e4ppglans f\u00f6r att ge r\u00e4tt, naturligt f\u00f6rh\u00f6jda f\u00e4rg av de naturligt rundade amorb\u00e5garna \u00e4r det samma oavsett vad modellen v\u00e4ger.\nSammanfattningsvis. Att ha r\u00e4tt att synas \u00e4r en sak. Att vilja synas \u00e4r en annan. Att k\u00e4nna tv\u00e5nget att synas f\u00f6r att f\u00e5 vara med, \u00e4r en tredje, och v\u00e4sensskild.\u00a0\nF\u00f6r att uttrycka det vulg\u00e4rt: det \u00e4r s\u00e4llan den runde, manlige 57-\u00e5rige professorn blir ombedd att posera naken f\u00f6r att hans kropp saknas i det offentliga rummet.\n\u00c4nnu mer s\u00e4llan skapar han en hashtag f\u00f6r att uppm\u00e4rksamma detta problem.\u00a0\nL\u00e4s fler texter av Agnes Lindbeck\n"}
{"header": "Brittiska jaktplan gick upp mot ryska bombplan", "date": "2019-04-03T17:36:28", "link": "https://www.dn.se/nyheter/varlden/brittiska-jaktplan-gick-upp-mot-ryska-bombare/", "message": "\nDe tv\u00e5 ryska bombplanen var av typen Tupolev Tu-160, kallat \u201dBlackjack\u201d av Nato, som \u00e4r kapabla att b\u00e4ra k\u00e4rnvapen.\u00a0\nEnligt ett uttalande fr\u00e5n det brittiska flygvapnet skickades tv\u00e5 Typhoonjaktplan upp fr\u00e5n RAF-basen Lossiemouth i norra Skottland f\u00f6r att identifiera och f\u00f6lja de ryska planen n\u00e4r dessa gick in \u00f6ver Nordsj\u00f6n.\n\n\n\nEnligt en talesperson f\u00f6r RAF r\u00f6rde sig de ryska bombplanen hela tiden i internationellt luftrum och f\u00f6ljdes sedan till dess att de l\u00e4mnade Storbritanniens n\u00e4romr\u00e5de, skriver RAF p\u00e5 sin webbplats.\nLiknande h\u00e4ndelser har intr\u00e4ffat vid ett flertal tillf\u00e4llen det senaste halv\u00e5ret. Den 10 december skickades tv\u00e5 Typhoonjaktplan upp mot tv\u00e5 ryska bombare och den 20 september f\u00f6rra \u00e5ret intr\u00e4ffade en liknande h\u00e4ndelse, ocks\u00e5 den \u00f6ver Nordsj\u00f6n.\u00a0\nOcks\u00e5 den g\u00e5ngen r\u00f6rde det sig om tv\u00e5 ryska \u201dBlackjack\u201d-bombare som m\u00f6ttes av brittiska jaktplan fr\u00e5n RAF Lossiemouth. N\u00e4r den brittiska flygtrafikledningen f\u00f6rs\u00f6kte kontakta sina ryska motsvarigheter v\u00e4grade dessa att svara, skrev Sky News vid det tillf\u00e4llet.\n"}
{"header": "Stefan Klockare f\u00f6rl\u00e4nger med Skellefte\u00e5 AIK", "date": "2019-04-03T18:01:06", "link": "https://www.dn.se/sport/ishockey/stefan-klockare-forlanger-med-skelleftea-aik/", "message": "\nStefan Klockare kom till Skellefte\u00e5 AIK som spelare 2001 och blev efter tv\u00e5 s\u00e4songer assisterande tr\u00e4nare. D\u00e4refter har han varvat ansvarsuppgifterna, bland annat har han varit verksam i Skellefte\u00e5s juniorlag men \u00e5tergick sedan till A-laget d\u00e4r han nu varit delaktig i elva s\u00e4songer.\u00a0\n\n\n\nNu \u00e4r det klart att han forts\u00e4tter i klubben och han har skrivit p\u00e5 ett kontrakt som str\u00e4cker sig \u00f6ver s\u00e4songen 2020/2021. \u00a0\n\u00a0\u2013 Jag brinner oerh\u00f6rt mycket f\u00f6r f\u00f6reningen s\u00e5 det k\u00e4nns fantastiskt kul att f\u00e5 vara kvar. Vi har givetvis en stor revanschlusta och ska nu titta fram\u00e5t f\u00f6r att jobba och kriga v\u00e4ldigt, v\u00e4ldigt h\u00e5rt, s\u00e4ger Stefan Klockare om kontraktsf\u00f6rl\u00e4ngningen.\nHan fokuserar nu mot n\u00e4stkommande s\u00e4song och ser fram emot ett samarbete med klubbens nytillkomna general manager och tidigare Skellefte\u00e5-spelare Erik Forsell, samt sportchefen Niclas Lundkvist.\u00a0\n\u2013 De kommer in med ny energi och ett nytt ledarskap s\u00e5 det ska bli intressant att se hur vi kan f\u00e5 ihop det h\u00e4r. Jag tycker att b\u00e5de vi i f\u00f6reningen och Skellefteborna ska titta fram\u00e5t. Vi f\u00e5r aldrig vara n\u00f6jda utan vi ska h\u00f6ja blicken och k\u00e4mpa om guldet varje \u00e5r f\u00f6r det finns inget annat i min v\u00e4rld. Detta hoppas jag kunna vara med och tillf\u00f6ra i Skellefte\u00e5 AIK, s\u00e4ger Klockare.\n"}
{"header": "Nordiska matvanor kritiseras i rapport", "date": "2019-04-03T18:30:08", "link": "https://www.dn.se/nyheter/sverige/nordiska-matvanor-kritiseras-i-rapport/", "message": "\nF\u00f6ruts\u00e4ttningarna finns d\u00e4r. De nordiska kostr\u00e5den \u00e4r i v\u00e4rldsklass, i skolorna serveras h\u00e4lsosam mat och antibiotikaanv\u00e4ndningen i djurproduktionen \u00e4r l\u00e5g.\n\n\n\nDet understryker forskare i en f\u00f6rsta nordisk uppf\u00f6ljning av den omtalade EAT-Lancet-rapporten som publicerades i januari.\n\u2013 De nordiska l\u00e4nderna har p\u00e5 m\u00e5nga omr\u00e5den varit ledande i omst\u00e4llningen av livsmedelssystemet, s\u00e4ger Amanda Wood p\u00e5 Stockholm Resilience Centre vid Stockholms universitet.\nHon har skrivit rapporten tillsammans med nio andra forskare p\u00e5 uppdrag av Livsmedelsverket.\n\u2013 Men fortfarande finns mycket att g\u00f6ra om vi ska n\u00e5 alla h\u00e4lso- och klimatm\u00e5l, forts\u00e4tter hon.\nTrots de positiva inslagen leder n\u00e4mligen nuvarande kosth\u00e5llning till b\u00e5de folkh\u00e4lsoproblem och betydande klimat- och milj\u00f6p\u00e5verkan.\nUngef\u00e4r varannan vuxen \u00e4r \u00f6verviktig och enligt forskarnas ber\u00e4kningar bidrar de nordiska matvanorna i medeltal till n\u00e4stan tre g\u00e5nger s\u00e5 stora v\u00e4xthusgasutsl\u00e4pp j\u00e4mf\u00f6rt med vad som rekommenderas av EAT-Lancet-kommissionen.\n\n\n\n\u2013 Vi har inte analyserat mellanh\u00e4nderna i livsmedelssystemet, s\u00e5som marknadsf\u00f6ringen och detaljhandeln, s\u00e4ger Wood.\n\u2013 Men de \u00e4r f\u00f6rmodligen drivande p\u00e5 ett s\u00e4tt som inte alltid \u00e4r till f\u00f6rdel f\u00f6r det mest h\u00e4lsosamma och h\u00e5llbara alternativet.\nS\u00e5 hur beh\u00f6ver dieten i Sverige och i Norden f\u00f6r\u00e4ndras?\nEAT-Lancet-kommissionen rekommenderar ett dagligt intag av r\u00f6tt k\u00f6tt om maximalt 28 gram per dag \u2013 en fj\u00e4rdedel av svenskarnas nuvarande konsumtion. Likt v\u00e5ra nordiska grannar konsumerar vi ocks\u00e5 fortfarande f\u00f6r mycket tillsatt socker.\nWood tycker dock att det \u00e4r minst lika viktigt att \u00f6ka m\u00e4ngden h\u00e4lsosamma alternativ som att sk\u00e4ra ned p\u00e5 de mindre bra.\nP\u00e5 listan \u00f6ver de st\u00f6rsta riskfaktorerna kopplat till dieter och f\u00f6r tidig d\u00f6dlighet ligger ett l\u00e5gt intag av fullkorn, n\u00f6tter och gr\u00f6nsaker i topp.\n\u2013 H\u00e4r beh\u00f6vs en kombination av \u00e5tg\u00e4rder. V\u00e5rt budskap \u00e4r inte att vi ska b\u00f6rja reglera alla delar av systemet. Regleringar \u00e4r ett verktyg, att \u00f6ka samarbetet mellan olika sektorer \u00e4r ett annat, s\u00e4ger Wood.\nVad g\u00e4ller baljv\u00e4xter och n\u00f6tter beh\u00f6ver svenskarna \u00e4ta tio g\u00e5nger s\u00e5 mycket som de g\u00f6r i dag, enligt forskarna.\nOch trots att gr\u00f6nsakskonsumtionen i Sverige \u00f6kat till i genomsnitt 151 gram per dag n\u00e5r det inte upp till EAT-Lancet-rapportens m\u00e5l p\u00e5 300 gram dagligen.\n\u2013 Vi \u00e4ter lite mera gr\u00f6nsaker och lite mera frukt och b\u00e4r men har l\u00e5ngt, l\u00e5ngt kvar till m\u00e5let, bekr\u00e4ftar Mai-Lis Hellenius, livsstilsprofessor p\u00e5 Karolinska institutet.\nDet som g\u00e5r \u00e5t fel h\u00e5ll \u00e4r konsumtionen av animaliskt protein och fett, forts\u00e4tter hon.\n\u2013 Men det som \u00e4r viktigt att komma i h\u00e5g \u00e4r att EAT-Lancet-rapporten \u00e4r skriven utifr\u00e5n milj\u00f6n i f\u00f6rsta hand. Riktigt s\u00e5 lite k\u00f6tt som de rekommenderar beh\u00f6ver man egentligen inte \u00e4ta f\u00f6r h\u00e4lsans skull.\n"}
{"header": "Nedsk\u00e4rningarna i Stockholms kultur: Var fj\u00e4rde i personalen f\u00f6rsvinner fr\u00e5n Stadsmuseet", "date": "2019-04-03T18:45:29", "link": "https://www.dn.se/kultur-noje/nedskarningarna-i-stockholms-kultur-var-fjarde-i-personalen-forsvinner-fran-stadsmuseet/", "message": "\nStadsmuseet i Stockholm st\u00e4ngdes f\u00f6r renovering i januari 2015. Ett syfte med renoveringen var att g\u00f6ra en st\u00f6rre del av byggnadsminnet fr\u00e5n 1660-talet tillg\u00e4ngligt f\u00f6r bes\u00f6karna \u2013 den publika ytan har \u00f6kat med tusen kvadratmeter till nyinvigningen den 27 april. Samtidigt st\u00e5r det nu klart att personalstyrkan krymper p\u00e5 museet.\n\n\n\nP\u00e5 grund av nedsk\u00e4rningarna i stadens kulturbudget, som DN har rapporterat om tidigare, kommer 14 tj\u00e4nster att f\u00f6rsvinna p\u00e5 Stadsmuseiavdelningen under \u00e5ret. Eftersom ytterligare 13 vakanta tj\u00e4nster har dragits in under det senaste \u00e5ret, inneb\u00e4r det totalt sett att personalstyrkan minskar med en fj\u00e4rdedel. Det bekr\u00e4ftar Ann-Charlotte Backlund som \u00e4r chef f\u00f6r Stadsmuseiavdelningen.\nHur kommer nedsk\u00e4rningarna att sl\u00e5 mot Stadsmuseet?\n\u2013 Det \u00e4r klart att det f\u00f6ruts\u00e4tter att vi effektiviserar v\u00e5ra arbetss\u00e4tt. V\u00e5rt fokus \u00e4r p\u00e5 att stockholmarna ska f\u00e5 ut det mesta m\u00f6jliga av museiverksamheten.\nVilka f\u00e5r sluta?\n\u2013 Det vet vi inte riktigt \u00e4n. Vi kommer att beh\u00f6va l\u00e4gga ett pussel f\u00f6r att f\u00e5 det att g\u00e5 ihop. I det pusslet \u00e4r den publika verksamheten prioriterad.\nVilken del kommer att nedprioriteras?\n\n\n\n\u2013 Ett museum \u00e4r lite grand som ett isberg \u2013 m\u00e5nga t\u00e4nker kanske bara p\u00e5 den publika verksamheten, men det \u00e4r mycket som sker under ytan, bakom kulisserna. Vi har ett ganska stort antal m\u00e4nniskor som arbetar med v\u00e5ra samlingar p\u00e5 olika s\u00e4tt. Vi kommer kanske inte att kunna arbeta med samma hastighet n\u00e4r det g\u00e4ller f\u00f6rv\u00e4rv av f\u00f6rem\u00e5l. Den samlingskunniga personalen kommer ocks\u00e5 att f\u00e5 medverka i den publika verksamheten. Det \u00e4r ett exempel p\u00e5 effektiviseringar.\nFinns det andra exempel?\n\u2013 Vi kommer att arbeta mycket mer systematiskt med att g\u00f6ra samlingen tillg\u00e4nglig digitalt, f\u00f6r att minska \u00e4rendehantering kring enskilda fotobest\u00e4llningar.\nKommer ni att ha r\u00e5d med digitaliseringen?\n\u2013 Vi hoppas det. Just i \u00e5r har vi en s\u00e4rskild peng i budgeten f\u00f6r digitaliseringsfr\u00e5gor. Det \u00e4r ett l\u00e5ngsiktigt arbete. Vi har flera miljoner bilder och det \u00e4r ett oerh\u00f6rt stort arbete.\nSedan Stadsmuseet \u00f6ppnade f\u00f6r allm\u00e4nheten 1942 har det varit inrymt i S\u00f6dra stadshusets tidigare lokaler, som ritades av Nicodemus Tessin d.\u00e4. 1663. P\u00e5 den nya permanenta utst\u00e4llningen ska bes\u00f6karna kunna ta del av Stockholms historia fr\u00e5n 1527 fram till i dag.\nL\u00e4s mer: Oro p\u00e5 Stockholms bibliotek: \u201dHistoriskt kraftiga besparingar\u201d\u00a0\nInom Stadsmuseiavdelningen ing\u00e5r \u00e4ven Stockholmia f\u00f6rlag och Medeltidsmuseet. Enligt Ann-Charlotte Backlund \u00e4r dock inte nedsk\u00e4rningarna anledningen till att Medeltidsmuseet har st\u00e4ngt ner sin helgverksamhet f\u00f6r barn och att visningar som tidigare varit kostnadsfria har belagts med avgift.\n\u2013 Vi har tillf\u00e4lligt st\u00e4ngt Hantverkstan p\u00e5 Medeltidsmuseet som \u00e4r en verksamhet f\u00f6r barn. Det beror framf\u00f6r allt p\u00e5 att det inte \u00e4r lika stor efterfr\u00e5gan under v\u00e5ren. Vi har alltid tagit betalt f\u00f6r olika visningar och har fortfarande fri entr\u00e9.\nEnligt Backlund har bes\u00f6kstalen p\u00e5 Medeltidsmuseet mer \u00e4n f\u00f6rdubblats det senaste \u00e5ret, vilket dock inte inneb\u00e4r \u00f6kade resurser fr\u00e5n staden.\n\u2013 Eftersom vi har fri entr\u00e9 finns det inte heller d\u00e4r n\u00e5gon koppling till h\u00f6gre int\u00e4kter. Vi har v\u00e4ldigt mycket bes\u00f6kare och det g\u00e4ller att kunna ge ett kvalitativt bem\u00f6tande, s\u00e4ger Ann-Charlotte Backlund.\nEnligt k\u00e4llor som DN har pratat med finns en oro \u00f6ver att kompetens g\u00e5r f\u00f6rlorad n\u00e4r m\u00e5nga medarbetare slutar. Kan man effektivisera expertis?\n\n\n\n\u2013 Nej, men den kompetens som vi besitter kanske har f\u00f6ruts\u00e4ttningar att n\u00e5 fler. Det finns inga enkla l\u00f6sningar. Alldeles oavsett den ekonomiska aspekten \u00e4r varje pensionsavg\u00e5ng en f\u00f6rlust. Varje m\u00e4nniska har en unik kompetens.\nKommer inte en minskning av personalstyrkan med en fj\u00e4rdedel att p\u00e5verka Stadsmuseet negativt?\n\u2013 Det \u00e4r sj\u00e4lvklart att vi genomg\u00e5r en komplicerad process. Det handlar om m\u00e4nniskor och det vore m\u00e4rkligt om det inte skulle m\u00e4rkas p\u00e5 det personliga planet. V\u00e5rt uppdrag \u00e4r att servera stockholmarna en fantastisk verksamhet och det \u00e4r jag helt \u00f6vertygad om att vi kommer att g\u00f6ra \u00e4ven i framtiden. Det g\u00e5r inte att s\u00e4tta likhetstecken mellan f\u00e4rre m\u00e4nniskor och mindre kunskap. Det handlar om hur vi sprider den.\n\n\n\n\n            Stadsmuseet i Stockholm\n          \nSveriges st\u00f6rsta kommunala museum, som \u00f6ppnades f\u00f6r allm\u00e4nheten 1942. I samlingen ing\u00e5r bland annat 300.000 f\u00f6rem\u00e5l, 25.000 konstverk och 3,5 miljoner fotografier. St\u00e4ngdes f\u00f6r renovering i januari 2015, med en budget p\u00e5 140 miljoner, men den slutgiltiga notan \u00e4r inte fastst\u00e4lld. Under \u00e5ret dras 14 tj\u00e4nster p\u00e5 Stadsmuseiavdelningen in, p\u00e5 grund av nedsk\u00e4rningarna i Stockholms stads kulturbudget. Vid nyinvigningen den 27 april presenteras en ny permanent utst\u00e4llning.\n\n\n\nVisa mer\n\n\n\n\n\n\n\n\u00a0\n\n\n\n\n            Besparingar i kulturf\u00f6rvaltningen\n          \n90 indragna tj\u00e4nster (10 procent av totala antalet tj\u00e4nster).\nAvslutad satsning p\u00e5 muralkonst (2 miljoner kronor).\u00a0\nTioprocentig neddragning p\u00e5 aktivitetshus och m\u00f6tesplatser i Hjorthagen, Husby, Sk\u00e4rholmen, Sk\u00f6ndal och \u00c4lvsj\u00f6 (4 miljoner kronor).\nIndragen satsning p\u00e5 stadsdelsbibliotek i R\u00e5gsved (2,5 \u2013 4 miljoner kronor).\nIndragen bokkolloverksamhet (biblioteken).\nIndragen poesicirkelverksamhet (biblioteken).\nIndragen \u00f6ppen scenverksamhet (biblioteken).\nBesparingskrav p\u00e5 Kulturskolan (Kulturskolans resurscentrum och upps\u00e4gningar av lokaler).\n\n\n\nVisa mer\n\n\n\n\n\n\n\n"}
{"header": "Ewa Stenberg: Greta Thunberg kan g\u00f6ra MP till ett fossil", "date": "2019-04-03T18:58:57", "link": "https://www.dn.se/nyheter/politik/ewa-stenberg-greta-thunberg-kan-gora-mp-till-ett-fossil/", "message": "\n\u201dEfter att ha talat med s\u00e5 m\u00e5nga av v\u00e5ra ledare har jag insett att de har klimatkrisen under kontroll, de f\u00f6rst\u00e5r krisl\u00e4get och \u00e4r redo att agera. S\u00e5 jag har beslutat att sluta strejka och \u00e5terv\u00e4nda till skolan f\u00f6r gott\u201d\n\n\n\nGreta Thunberg sk\u00e4mtade p\u00e5 Twitter, det var ju f\u00f6rsta april i m\u00e5ndags. Sanningen \u00e4r att ledarna inte alls har imponerat. \u00a0De globala utsl\u00e4ppen av koldioxid har just slagit rekord.\nOcks\u00e5 i den unga klimatk\u00e4mpens eget hemland g\u00e5r utvecklingen \u00e5t fel h\u00e5ll, enligt klimatpolitiska r\u00e5det. Koldioxidutsl\u00e4ppen minskar inte lika mycket som de gjorde fram till 2014. Trots detta ber\u00f6mmer sig den svenska regeringen av att g\u00e5 i t\u00e4ten f\u00f6r att hejda den globala uppv\u00e4rmningen .\nMilj\u00f6partiet gick till val med budskapet : Nu! Klimatet kan inte v\u00e4nta. Sju av \u00e5tta svenska riksdagspartier st\u00e5r bakom riksdagens m\u00e5l om klimatanpassning.\u00a0\n\n\n\n\n        Milj\u00f6partiet har blivit medel\u00e5lders och har anpassat sig till makten\n      \n\u00c4nd\u00e5 finns ingen \u00e5tg\u00e4rdsplan f\u00f6r hur Sverige ska leva upp till sina egna m\u00e5l. F\u00f6r dem som iakttar Milj\u00f6partiets och Socialdemokraternas \u00f6ppna strid om huruvida flygtrafiken till Arlanda ska f\u00f6rdubblas eller ej \u00e4r riktningen oklar. Inte heller i Bryssel kommer medlemsl\u00e4nderna \u00f6verens om hur unionens egna m\u00e5l ska n\u00e5s.\nMilj\u00f6partiet har blivit medel\u00e5lders och har anpassat sig till makten. Ett gr\u00e5nande parti blickar mot strejkande skolelevers bortv\u00e4nda ryggar. Det \u00e4r de unga demonstranterna som f\u00e5r forskarnas st\u00f6d, inte den svenska regeringens klimatpolitik.\n\n\n\nAlice Bah Kuhnke (MP): Som EU-parlamentariker \u00e4r jag mycket mer fri\u00a0\nMP l\u00e4ngtar tillbaka till n\u00e4r partiet framstod som ett vision\u00e4rt alternativ - och f\u00f6rs\u00f6ker n\u00e5 dit utan att sk\u00e4nka bort makten. Alice Bah Kuhnke v\u00e4ljer en radikalare klimatagenda i EU-valr\u00f6relsen, d\u00e4r det inte finns n\u00e5gon regeringsbildning att ta h\u00e4nsyn till. I valkampanjen h\u00f6rs den politik som MP kompromissat bort h\u00e4r hemma.\nMen Greta Thunberg och de skolstrejkande kr\u00e4ver snabba resultat. Kan MP inte leverera riskerar det att f\u00f6rvandlas till ett politiskt fossil.\n"}
{"header": "Alice Bah Kuhnke (MP): Som EU-parlamentariker \u00e4r jag mycket mer fri", "date": "2019-04-03T18:57:58", "link": "https://www.dn.se/nyheter/politik/intervju-alice-bah-kuhnke-mp-som-eu-parlamentariker-ar-jag-mycket-mer-fri/", "message": "\n\n\n\n      L\u00e4nk till grafik\n    \n\n\nMitt i en mening hejdar sig Alice Bah Kuhnke.\u00a0\n\n\n\nKan hon som politiker s\u00e4ga sanningen om klimathotet? Hon tvekar.\n\u2013 Jag skulle inte s\u00e4ga att jag har underdrivit. Eller i och f\u00f6r sig\u2026 Jag skulle nog s\u00e4ga att jag inte har lagt ut texten med samma kraft som n\u00e4r vi talar internt om de faktum vi st\u00e5r inf\u00f6r. Vi vet att m\u00e4nniskor kan lamsl\u00e5s av f\u00f6r h\u00e5rd fakta.\nDet finns prognoser om den globala uppv\u00e4rmningen som hon inte vill delge sina barn, eller beskriva f\u00f6r potentiella v\u00e4ljare.\n- Det \u00e4r fruktansv\u00e4rda scenarier, om vi inte st\u00e4ller om.\nAlice Bah Kuhnke f\u00f6rbereder \u00e4nnu ett skifte i karri\u00e4ren.\n\n\n\n\n        Jag kommer att driva en mycket h\u00e5rdare klimat- och milj\u00f6politik\n      \nHon \u00e4r programledaren som blev h\u00e5llbarhetsexpert och generaldirekt\u00f6r. I oktober 2014 uts\u00e5gs hon till kultur- och demokratiminister i den f\u00f6rsta koalitionsregeringen mellan Socialdemokraterna och Milj\u00f6partiet.\n\n\n\nNu har hon l\u00e4mnat statsr\u00e5dsposten f\u00f6r att kandidera till Europaparlamentet. Som gr\u00f6n politiker i Bryssel f\u00e5r hon en betydligt friare roll.\n\u2013 Jag kommer att driva en mycket h\u00e5rdare klimat- och milj\u00f6politik, och en mycket h\u00e5rdare politik f\u00f6r m\u00e4nniskors r\u00e4tt till skydd, f\u00f6r m\u00e4nskliga r\u00e4ttigheter och demokrati, \u00e4n vad vi under f\u00f6rra mandatperioden beh\u00f6vde kompromissa bort.\n\n\n\n\n\n            Februari 2015. Den nya kulturministern Alice Bah Kuhnke poserar f\u00f6r DN utanf\u00f6r Moderna museet.\n            \n              Foto: Beatrice Lundborg\n            \n\n\nMilj\u00f6partiets nuvarande Europaparlamentariker har flera g\u00e5nger g\u00e5tt emot regeringens politik. Och Alice Bah Kuhnke \u00e4r beredd att forts\u00e4tta med det. Det \u00e4r den gr\u00f6na gruppens politik i parlamentet som ska g\u00e4lla.\n\u2013 Ibland kommer det g\u00e5 hand i hand med den politik som milj\u00f6partisterna i regering i Sverige lyckas f\u00e5 igenom. Ibland kommer det kanske g\u00e5 tv\u00e4rtemot.\nVad kan du s\u00e4ga nu som du inte kunde s\u00e4ga n\u00e4r du var minister?\n\u2013 Som EU-parlamentariker \u00e4r jag mycket mer fri som milj\u00f6partist. Men samtidigt har jag alltid Milj\u00f6partiets \u00f6gon p\u00e5 mig. S\u00e5 jag beh\u00f6ver \u00e4nd\u00e5 vara en god representant.\nDet finns ett exempel p\u00e5 den nya friheten: Socialdemokraterna gjorde nyligen ett utspel om att f\u00f6renkla t\u00e5gresandet i Europa. Ett utspel som Alice Bah Kuhnke s\u00e5gade med omd\u00f6men som \u201danm\u00e4rkningsv\u00e4rt\u201d och \u201dlamt\u201d, eftersom milj\u00f6partisten Jakop Dalunde redan drivit igenom ett s\u00e5dant f\u00f6rslag i parlamentet.\n\n\n\n\n        Det ska vara samma ordning och reda i klimatpolitiken som det \u00e4r i finanspolitiken\n      \n\u2013 Jag tyckte att det var lite mesigt och sm\u00e5tt f\u00f6rljuget att l\u00e4gga fram ett f\u00f6rslag som parlamentet redan har beslutat om, s\u00e4ger Alice Bah Kuhnke.\n\u2013 Antingen \u00e4r det brist p\u00e5 kunskap eller s\u00e5 t\u00e4nker man att det \u00e4r en enkel vinst.\u00a0\nMilj\u00f6partiet g\u00e5r till val p\u00e5 ett f\u00f6rslag om en \u201dtvingande utsl\u00e4ppsbudget\u201d f\u00f6r hela EU. De gr\u00f6na vill att alla medlemsstater ska f\u00e5 ett utsl\u00e4ppstak, med krav p\u00e5 minskningar p\u00e5 10-15 procent per \u00e5r, och hot om sanktioner f\u00f6r EU-l\u00e4nder som inte lever upp till kraven.\n\n\n\n\u2013 Det \u00e4r det tuffaste klimatpolitiska m\u00e5let som hittills presenterats, s\u00e4ger Alice Bah Kuhnke.\n\u2013 Det ska vara samma ordning och reda i klimatpolitiken som det \u00e4r i finanspolitiken. I dag l\u00f6nar det sig f\u00f6r m\u00e5nga l\u00e4nder och industrier att sl\u00e4ppa ut. Det blir som en konkurrensf\u00f6rdel.\u00a0\n\n\n\n\n\n\n\n\nHur skulle medlemsl\u00e4nderna kunna g\u00e5 med p\u00e5 en s\u00e5n sak?\n\u2013 Jag tror att allt fler medlemsl\u00e4nder f\u00f6rst\u00e5r att om vi inte st\u00e4ller om nu, s\u00e5 kommer vi tvingas st\u00e4nga ner sedan.\nVar ser du tecken p\u00e5 att den f\u00f6rst\u00e5elsen finns?\n\u2013 Den f\u00f6rst\u00e5elsen kommer hand i hand med att forskningen n\u00e5r ut med sina budskap. Vi ser en revolution av unga m\u00e4nniskor i Europa.\u00a0\n\u201dAlla politiska r\u00f6relser i sin nuvarande form har misslyckats\u201d sa Greta Thunberg n\u00e4r hon bes\u00f6kte V\u00e4rldsekonomiskt forum i Davos i februari. \u00c4r du ocks\u00e5 p\u00e5 de anklagades b\u00e4nk?\n\u2013 Ja, sj\u00e4lvklart. Jag ser mig som p\u00e5 de anklagades b\u00e4nk. Jag ser mig som en del av vuxenv\u00e4rlden som inte har gjort det vi ska. Vi har inte med tillr\u00e4cklig kraft kunnat mobilisera tillr\u00e4ckligt m\u00e5nga vuxna makthavare att faktiskt g\u00f6ra de f\u00f6r\u00e4ndringar som kr\u00e4vs.\n\n\n\n\n        Varf\u00f6r inte satsa och bygga ut de tekniker som redan finns som \u00e4r f\u00f6rnyelsebara, som \u00e4r billigare, som finns h\u00e4r och nu och kan anv\u00e4ndas mycket mer?\n      \nEnligt FN:s klimatpanel beh\u00f6ver k\u00e4rnkraften i v\u00e4rlden f\u00f6rmodligen \u00f6ka om vi ska n\u00e5 de globala klimatm\u00e5len. Vad t\u00e4nker du om k\u00e4rnkraftens framtid i Europa?\n\u2013 Vi har inte tid med k\u00e4rnkraft. Det tar l\u00e4ngre tid att bygga ut k\u00e4rnkraften \u00e4n vi har tid p\u00e5 oss att st\u00e4lla om. Och det \u00e4r d\u00e4rtill dyrare \u00e4n f\u00f6rnybar energi som sol och vind. Och dessutom \u00e4r det inte s\u00e4kert.\n\n\n\nEtt argument som framf\u00f6rs av internationella energir\u00e5det IEA \u00e4r att klimatutmaningarna \u00e4r av s\u00e5dan dignitet att det inte g\u00e5r att s\u00e4ga nej till n\u00e5n fossilfri teknik. Vad vill du svara p\u00e5 det?\n\u2013 Varf\u00f6r inte satsa och bygga ut de tekniker som redan finns som \u00e4r f\u00f6rnyelsebara, som \u00e4r billigare, som finns h\u00e4r och nu och kan anv\u00e4ndas mycket mer?\n\u2013 Det \u00e4r v\u00e4l att ta en genv\u00e4g som \u00e4r en dumv\u00e4g.\nEwa Stenberg: Greta Thunberg kan g\u00f6ra MP till ett fossil\nAv opinionsm\u00e4tningarna att d\u00f6ma kommer ocks\u00e5 P\u00e4r Holmgren att ta plats i Europaparlamentet f\u00f6r Milj\u00f6partiet. Den forne TV-meteorologen har v\u00e4ckt uppst\u00e5ndelse f\u00f6r uppskattande kommentarer om en debattartikel i DN, d\u00e4r filosofen Torbj\u00f6rn T\u00e4nnsj\u00f6 resonerade kring om en \u201dglobal despoti\u201d vore en l\u00f6sning n\u00e4r klimatkrisen kr\u00e4ver snabba beslut.\n\n\n\n\n\n            Fotografen Anette Nantell om bilden: Jag ans\u00f6ker om fototillst\u00e5nd p\u00e5 ett stillast\u00e5ende t\u00e5g. Men det r\u00e5der vagnbrist och den vagn-ansvarige p\u00e5 SJ \u00e4r sjukskriven. Ist\u00e4llet hoppar vi p\u00e5 Uppsalat\u00e5get som stannar i M\u00e4rsta. Tiden g\u00e5r snabbt och pl\u00f6tsligt blir det br\u00e5ttom av. Alice Bah Kuhnke tar tag i blixtstativet och skyndar f\u00f6re. V\u00e4l p\u00e5 perrongen inser vi att n\u00e4sta t\u00e5g tillbaka g\u00e5r f\u00f6rst om en timme. Det blir taxi.\n            \n              Foto: Anette Nantell\n            \n\n\n\u201dIntressant av Torbj\u00f6rn T\u00e4nnsj\u00f6 ... som v\u00e5gar t\u00e4nka utanf\u00f6r boxen\u201d twittrade Holmgren i december.\nAlice Bah Kunke avf\u00e4rdar T\u00e4nnsj\u00f6s id\u00e9er.\u00a0\n\u2013 En absurd och pervers tankeg\u00e5ng. Jag tror att demokrati \u00e4r enda chansen. Det \u00e4r det som \u00e4r s\u00e5 utmanande. Vi kommer inte lyckas om vi inte ocks\u00e5 \u00e4r djupt f\u00f6rankrade i demokratiska processer.\nMen det h\u00e4r med \u201dintressant att v\u00e5ga t\u00e4nka utanf\u00f6r boxen\u201d n\u00e4r det g\u00e4ller om despoti \u00e4r b\u00e4ttre \u00e4n demokrati \u2013 vad t\u00e4nker du om det som P\u00e4r Holmgren twittrade?\n\u2013 Jag t\u00e4nker ju att det \u00e4r en oerh\u00f6rt provocerande id\u00e9. Demokrati \u00e4r den enda v\u00e4gen fram\u00e5t.\nDen h\u00e4r diskussionen har lett till att era motst\u00e5ndare s\u00e4ger att Holmgren inte \u00e4r en p\u00e5litlig demokrat. Vad svarar du d\u00e5?\n\n\n\n\u2013 N\u00e4men, jag vet ju att P\u00e4r Holmgren \u00e4r demokrat. Sj\u00e4lva anledningen till att han har organiserat sig partipolitiskt \u00e4r f\u00f6r att han tror p\u00e5 demokrati och tror p\u00e5 v\u00e5ra parlamentariska system i Sverige och i Europa.\n\n\n\n\n        Jag \u00e4lskar ju att vara hemma och \u00e5ka runt i Sverige och bygga r\u00f6relser\n      \nF\u00f6r n\u00e5got \u00e5r sedan best\u00e4mde sig Alice Bah Kuhnke f\u00f6r att sluta flyga privat. D\u00e4rf\u00f6r har hon tagit beslutet att bos\u00e4tta sig i Bryssel i st\u00e4llet f\u00f6r att veckopendla, om hon blir invald i parlamentet.\nHur ska du d\u00e5 g\u00f6ra f\u00f6r att h\u00e5lla kontakten med dina v\u00e4ljare p\u00e5 hemmaplan?\n\u2013 Jag t\u00e4nker ju dels \u00e5ka t\u00e5g. Mycket och ofta. Och vid sidan av det s\u00e5 har vi en rad id\u00e9er som jag hoppas kunna presentera s\u00e5 sm\u00e5ningom, de bygger mycket p\u00e5 teknik.\nHur ser du p\u00e5 den risken att du fastnar i en Brysselbubbla n\u00e4r du faktiskt bor d\u00e4r?\n\u2013 N\u00e4men det vore ju fruktansv\u00e4rt. Jag \u00e4lskar ju att vara hemma och \u00e5ka runt i Sverige och bygga r\u00f6relser. Jag \u00e4r som b\u00e4st med tre tanter i Sk\u00f6vde, och ute p\u00e5 gator och torg, tr\u00e4ffa m\u00e4nniskor, jobba med f\u00f6reningsuppbyggnad.\n\n\n\n\n\n            Juni 2000. Alice Bah p\u00e5 Skansen under nationaldagsfirandet.\n            \n              Foto: Erich Stering\n            \n\n\nDemokratifr\u00e5gorna och skyddet f\u00f6r r\u00e4ttsstaten och utsatta minoriteter \u00e4r en viktig anledning till att Alice Bah Kuhnke engagerat sig i Europapolitiken. Under sina \u00e5r som demokratiminister fick hon ocks\u00e5 hantera konkreta demokratiproblem i EU-systemet.\nUtredningen \u201dEU p\u00e5 hemmaplan\u201d som kom f\u00f6r tre \u00e5r sedan visade att kunskapen om EU var l\u00e5g - bland kommunpolitiker, bland tj\u00e4nstem\u00e4n, bland journalister och bland l\u00e4rare.\u00a0\n\u2013 Jag tror att det har h\u00e4nt v\u00e4ldigt lite. Vi talar om EU som n\u00e5got som vi inte \u00e4r en del av, utan det \u00e4r Sverige och EU, inte att Sverige \u00e4r en del av EU, s\u00e4ger Alice Bah Kuhnke.\nMilj\u00f6partiet brukar vurma f\u00f6r folkomr\u00f6stningar. Vad ska man dra f\u00f6r slutsatser av exemplet Brexit?\n\n\n\n\u2013 Folkomr\u00f6stningar ocks\u00e5 kr\u00e4ver goda underlag d\u00e4r man ska veta vad man g\u00f6r. Det \u00e4r uppenbart att de olika sidorna i den konflikt som nu spelas upp f\u00f6r \u00f6ppen rid\u00e5 inte verkar ha t\u00e4nkt igenom alla led innan.\nHar det p\u00e5verkat din syn p\u00e5 folkomr\u00f6stningar som demokratiskt instrument?\n\u2013 Inte sj\u00e4lva grundl\u00e4ggande instrumentet. Men d\u00e4remot i vilka oerh\u00f6rda steg det kr\u00e4ver innan man tar steget till en folkomr\u00f6stning. Det m\u00e5ste vara genomt\u00e4nkt och man m\u00e5ste f\u00f6rst\u00e5 vad man faktiskt st\u00e4ller folket inf\u00f6r.\n\n\n\n\n            Mer i podden: H\u00f6r hela samtalet med Bah Kuhnke (MP)\n          \n\u201d\u00c4r det ett monster som har sl\u00e4ppts loss?\u201d\nI podden \u201dStudio DN\u201d kan du lyssna p\u00e5 hela intervjun med Alice Bah Kuhnke - med fler \u00e4mnen, fr\u00e5gor och svar. H\u00f6r MP:s toppkandidat om: \u2022 Fr\u00e5gan till Facebookgrundaren Mark Zuckerberg\n \u2022 Kampen f\u00f6r HBTQ-personer\n \u2022 Kritiken fr\u00e5n det nya partiet V\u00e4ndpunkt\nLyssna p\u00e5 hela podden h\u00e4r.\u00a0\n\n\n\nVisa mer\n\n\n\n\n\n\n\nTidigare intervjuade toppkandidater:Sara Skyttedal (KD): Orb\u00e1n och Macron \u00e4r lika destruktivaMalin Bj\u00f6rk (V): Jag vill se en europeisk flygskatt Peter Lundgren (SD): Vi har en r\u00f6d linje mot Ryssland Hel\u00e9ne Fritzon (S): EU-valet kan inneb\u00e4ra mer samarbete \u2013 eller ett sammanbrott Soraya Post (Fi): Erfarenheten av EU har gjort att Fi t\u00e4nkt om Fredrick Federley (C): Vi ska \u00e4ta b\u00e4ttre klimatsmart k\u00f6tt - jag \u00e4ter massorTomas Tob\u00e9 (M): Vi m\u00e5ste begr\u00e4nsa fri fr\u00f6rlighet f\u00f6r kriminella\n"}
{"header": "\u201dDet \u00e4r en sp\u00e4nnande men ocks\u00e5 skr\u00e4mmande tid\u201d", "date": "2019-04-03T17:52:40", "link": "https://www.dn.se/nyheter/varlden/live-folj-dns-utrikesdag-pa-chinateatern-i-stockholm/", "message": "\nDN:s Utrikeskv\u00e4ll arrangerades f\u00f6r 20:e \u00e5ret i rad, och liksom tidigare \u00e5r var intresset stort. Chinateatern var fullsatt n\u00e4r chefredakt\u00f6r Peter Wolodarski inledde kv\u00e4llens samtal d\u00e4r 16 korrespondenter deltog.\n\n\n\n\u2013 Vi g\u00e5r in i en brytningstid, den k\u00e4nslan v\u00e4xer sig starkare och starkare. Det \u00e4r en sp\u00e4nnande men ocks\u00e5 skr\u00e4mmande tid d\u00e4r mycket av det som vi tagit f\u00f6r givet n\u00e4r det g\u00e4ller fr\u00e5gor som demokrati inte l\u00e4ngre g\u00e4ller, sade Wolodarski.\nSamtalen utgick fr\u00e5n de politiska str\u00f6mningar och h\u00e4ndelser som definierar och symboliserar dagens turbulenta v\u00e4rld. De globala klimatstrejkerna, med svenska Greta Thunberg i spetsen, och det blodiga kriget i Syrien, som blivit en sk\u00e5deplats f\u00f6r stormakternas konflikter, var naturliga utg\u00e5ngspunkter.\n\n\n\n\n\n            DN:s korrespondenter Philip Teir, Anna-Lena Laur\u00e9n, och Ingmar Nev\u00e9us.\n            \n              Foto: Marc Femenia\n            \n\n\n\u2013 2018 var ett genombrotts\u00e5r f\u00f6r klimatfr\u00e5gan med rekordv\u00e4rmen under sommaren och den nya typen av aktivism som startades av Greta Thunberg, men vad kommer att kr\u00e4vas f\u00f6r att vi ska n\u00e5 milj\u00f6m\u00e5len, fr\u00e5gade sig DN:s klimatreporter Jannike Kihlberg.\n\u2013 Det \u00e4r s\u00e5 sv\u00e5rt f\u00f6r vuxna att s\u00e4ga nej till barn som s\u00e4ger \u201df\u00f6rst\u00f6r inte v\u00e5rt klimat\u201d, sade Tysklandskorrespondenten Lina Lund.\n\u00c4ven andra globala trender dissekerades under kv\u00e4llen. Bj\u00f6rn af Kleen, DN:s Washingtonkorrespondent, och utrikeskommentatorn Michael Winiarski diskuterade hur synen p\u00e5 cannabis har f\u00f6r\u00e4ndrats, hur marknadskrafterna tagit vid n\u00e4r drogen avkriminaliserats i Kanada och Kalifornien, och hur det har p\u00e5verkat de samh\u00e4llen som ber\u00f6rs.\n\n\n\nKorrespondenterna Anna-Lena Laur\u00e9n, Mia Holmgren, Ingmar Nev\u00e9us, Erik Esbj\u00f6rnsson, Nathan Shachar och Philip Teir deltog i ett panelsamtal om val\u00e5ret 2019, d\u00e5 fler m\u00e4nniskor \u00e4n n\u00e5gonsin g\u00e5r till val v\u00e4rlden \u00f6ver. De utredde vilka fr\u00e5gor som kan bli avg\u00f6rande f\u00f6r valresultaten och vilka konsekvenser det kan f\u00e5 n\u00e4r medborgare i l\u00e4nder som Indien, Finland, Israel, Sydafrika och Ryssland g\u00e5r till valurnorna.\n\u2013 Vi har en l\u00e4sekrets som \u00e4r genuint intresserad av utrikesjournalistik och trycket \u00e4r alltid stort f\u00f6r att f\u00e5r vara med och h\u00f6ra v\u00e5ra utrikeskorrespondenter diskutera de stora fr\u00e5gorna n\u00e4r de kommer hem en g\u00e5ng om \u00e5ret, s\u00e4ger DN:s utrikeschef Pia Skagermark.\nUtrikeskv\u00e4llen modererades \u00e4ven i \u00e5r av DN:s Johar Bendjelloul.\u00a0\n\u2013 Det \u00e4r fantastiskt att ha s\u00e5 m\u00e5nga kunniga m\u00e4nniskor under samma tak, det \u00e4r verkligen inte vardagsmat. Vi f\u00e5r ta del av m\u00e5nga kvalificerade analyser av v\u00e4rldsfr\u00e5gor p\u00e5 kort tid, s\u00e4ger han.\nUtrikeskv\u00e4llen avslutades med ett tal av den amerikanske krigsveteranen Alan Moskin, som ber\u00e4ttade om sina upplevelser fr\u00e5n Andra v\u00e4rldskriget, d\u00e4r han vid krigets slut var med och befriade arbets- och koncentrationsl\u00e4gret Gunskirchen i \u00d6sterrike.\n\u2013 Dagens unga f\u00e5r romantiska bilder av krig fr\u00e5n tv-spel och liknande. Att vara i krig \u00e4r som att komma till helvetet och tillbaks, s\u00e4ger han.\nDen nu 92-\u00e5rige Alan Moskin ber\u00e4ttade om de fasor han bevittnade med egna \u00f6gon n\u00e4r portarna till l\u00e4gret slogs upp, och han uppmanade till motst\u00e5nd mot alla former av fascism, nazism, och hat, v\u00e4rlden \u00f6ver.\n\u2013 Det jag s\u00e5g d\u00e4r var det v\u00e4rsta jag n\u00e5nsin sett och det v\u00e4rsta jag hoppas n\u00e5gonsin beh\u00f6va se. Jag s\u00e5g skelettliknande personer ligga p\u00e5 marken till b\u00e5de h\u00f6ger och v\u00e4nster, det \u00e4r som att beskriva det obeskrivbara.\n\u2013 Hur kunde den civiliserade v\u00e4rlden till\u00e5ta att det h\u00e4r h\u00e4nde? Jag vill inte att n\u00e5gon n\u00e5gonsin gl\u00f6mmer F\u00f6rintelsen, det \u00e4r d\u00e4rf\u00f6r jag g\u00f6r det jag g\u00f6r\u2013 f\u00f6r att jag \u00e4r ett vittne, s\u00e4ger Alan Moskin.\n"}
{"header": "TV: Det st\u00e5r MP f\u00f6r i EU", "date": "2019-04-03T18:58:00", "link": "https://www.dn.se/nyheter/politik/tv-det-star-mp-for-i-eu/", "message": "\nAlice Bah Kuhnke (MP): Som EU-parlamentariker \u00e4r jag mycket mer fri\n\n\n\nLyssna p\u00e5 hela samtalet med Alice Bah Kuhnke i \u201dStudio DN\u201d.\u00a0\n"}
{"header": "Pel\u00e9 sjuk \u2013 inlagd p\u00e5 sjukhus i Paris", "date": "2019-04-03T18:02:22", "link": "https://www.dn.se/sport/fotboll/pele-sjuk-inlagd-pa-sjukhus-i-paris/", "message": "\nDen 78-\u00e5rige brasilianske fotbollslegendaren har behandlats f\u00f6r en infektion och h\u00f6g feber men befinner sig inte i ett livshotande tillst\u00e5nd, enligt flera medier.\n\n\n\nPel\u00e9 tog tre VM-guld (1958, 1962 samt 1970) och ses som en av de b\u00e4sta spelarna n\u00e5gonsin.\n"}
{"message": "\nF\u00e4rjestad vann SHL:s grundserie samtidigt som HV71 blev \u00e5tta och tog sig till slutspel genom att sl\u00e5 ut R\u00f6gle i kvalet. Att denna kvartsfinalserie skulle beh\u00f6va sju matcher f\u00f6r ett avg\u00f6rande trodde nog f\u00e5 p\u00e5 f\u00f6rhand.\u00a0\n\n\n\nKvartsfinal fem sticker ut d\u00e5 det kr\u00e4vdes en sj\u00e4tte period innan FBK:s Oskar Steen avgjorde i den 118:e minuten. D\u00e4rmed blev det ocks\u00e5 den n\u00e4st l\u00e4ngsta slutspelsmatchen n\u00e5gonsin.\u00a0\nI den sjunde och avg\u00f6rande matchen kastade FBK:s Jens Westin upp en puck fr\u00e5n egen zon vilket resulterade i ett tv\u00e5 mot ett l\u00e4ge f\u00f6r Michael Lindqvist och Joakim Nyg\u00e5rd. Den sistn\u00e4mnda avslutade s\u00e4kert till h\u00f6ger om HV71:s m\u00e5lvakt Jonas Gunnarsson, 1\u20130 efter 4.27.\u00a0\nHV71 hade sv\u00e5righeter att skapa n\u00e5got bra l\u00e4ge efter FBK:s ledningsm\u00e5l. Men efter 9.05 tog bortalagets Simon \u00d6nerud fart och br\u00f6t in fr\u00e5n h\u00f6ger i offensiv zon. Han misslyckades med avslutet som ist\u00e4llet blev ett perfekt pass till Joakim Andersson p\u00e5 andra sidan, kvitterat. Andersson f\u00f6rsta slutspelsm\u00e5l.\u00a0\nMed drygt en minut kvar fick HV71:s Mattias Tedenby ett fril\u00e4ge men Markus Svensson gjorde en bra r\u00e4ddning med plockhandsken. Oavgjort i periodpaus.\nAndra perioden inleddes med flera tuffa dueller och tempot i matchen bestod. I powerplay tr\u00e4ffade b\u00e5de Johan Ryno och Oskar Steen m\u00e5lramen. F\u00e4rjestad var hetare och det k\u00e4ndes som att hemmalaget v\u00e4xlade upp.\u00a0\nMichael Lindqvist utvisades efter 27.04 vilket gav J\u00f6nk\u00f6pingslaget ett tillf\u00e4lle att ta ledningen. Men Lindqvist skulle skjuta in F\u00e4rjestads ledningsm\u00e5l, direkt efter utvisningen efter. Han utnyttjade backen Martin Fehervary puckslarv och avslutade snyggt i n\u00e4ttaket \u2013 2\u20131 till F\u00e4rjestad, tid 29.11.\n\n\n\nInom fem minuter f\u00f6ll tv\u00e5 nya m\u00e5l. HV71:s Simon \u00d6nerud kom helt fri, ett distinkt skott f\u00f6rbi m\u00e5lvakten Markus Svensson. Men Johan Ryno ville annorlunda och drog till med ett stenh\u00e5rt handledsskott med sex minuter kvar, 3\u20132 till FBK. I slutminuterna av andra perioden l\u00e5g bortalaget p\u00e5 f\u00f6r en ny kvittering men resultatet bestod perioden ut.\u00a0\nI tredje perioden syntes det tydligt att HV71 ville v\u00e4nda matchen, lika mycket som F\u00e4rjestad ville avg\u00f6ra. Karlstadslagets Jesper Olofsson fick ett bra l\u00e4ge att n\u00e4ta men skottet gick utanf\u00f6r m\u00e5l.\nHV71 hade sedan en j\u00e4ttem\u00f6jlighet efter ett fint kombinationsspel och avslut av Isac Br\u00e4nnstr\u00f6m. F\u00f6r en sekund l\u00e5g pucken fri bakom Svensson i m\u00e5let men FBK\u2013spelaren Virtanen hann f\u00f6rst och slog iv\u00e4g pucken.\nF\u00e4rjestad fick den stora chansen att avg\u00f6ra efter att Mikko Lehtonen \u00e5kt ut f\u00f6r crosschecking, tid 53.47 men g\u00e4sterna klarade av utvisningen. HV71 tog ut Jonas Gunnarsson med mindre \u00e4n tv\u00e5 och en halv minut kvar. Allt eller inget , puckarna kastades p\u00e5 m\u00e5l g\u00e5ng p\u00e5 g\u00e5ng och F\u00e4rjestad hade stora problem. Men F\u00e4rjestad lyckades st\u00e4da undan och vann matchen med 3\u20132. D\u00e4rmed \u00e4r laget klart f\u00f6r semifinal d\u00e4r Djurg\u00e5rden v\u00e4ntar. HV71:s s\u00e4song \u00e4r \u00f6ver, men man faller med flaggan i topp.\n\u2013 N\u00e5gonstans \u00e4r skamgr\u00e4nsen vid kvartsfinal om man vinner serien, det \u00e4r inte ofta man m\u00f6ter ett s\u00e5 h\u00e4r bra lag i kvartsfinal som HV71 \u00e4r, s\u00e4ger F\u00e4rjestads Linus Johansson till C More efter matchen.\u00a0\n\n\n\n\n            F\u00e4rjestad\u2013HV71 3\u20132 (1\u20131, 2\u20131, 0\u20130)\n          \nMatchbetyg 4\nOtroligt underh\u00e5llande match med gasen i botten fr\u00e5n start. Det syntes att det var vinna eller f\u00f6rsvinna\u2013l\u00e4ge f\u00f6r b\u00e5da lagen. Spelm\u00e4ssigt var F\u00e4rjestad b\u00e4ttre men HV71 stod f\u00f6r fina aktioner och fina m\u00e5l. Lite synd att ett av lagen tvingas f\u00f6rsvinna s\u00e5 h\u00e4r tidigt med tanke p\u00e5 det fina spel de bjudit p\u00e5 under matchserien.\n\u00a0\nMatchens lirare:\nMichael Lindqvist , F\u00e4rjestad. Spelade i samma kedja som Johan Ryno och Joakim Nyg\u00e5rd. Den kedjan var produktiv och Lindqvist var bortsett fr\u00e5n sitt m\u00e5l och assist v\u00e4ldigt bra i offensiv zon. Skapade mycket av lite och var ett stort problem f\u00f6r HV71.\u00a0\n\u00a0\nMatchserien:\u00a0\n22/3 F\u00e4rjestad\u2013HV71 1-2 SD\n24/3 HV71\u2013F\u00e4rjestad 1-3\n26/3 F\u00e4rjestad\u2013HV71 2-3\n28/3 HV71\u2013 F\u00e4rjestad 1-3\n30/3 F\u00e4rjestad\u2013HV71 3-2 SD\n1/4 HV71\u2013 F\u00e4rjestad 5-3\n3/4 F\u00e4rjestad\u2013HV71 3\u20132\n\n\n\nVisa mer\n\n\n\n\n\n\n\n", "link": "https://www.dn.se/sport/ishockey/farjestad-vann-avgorande-matchen-klara-for-semifinal/", "date": "2019-04-03T21:23:44", "header": "F\u00e4rjestad vann avg\u00f6rande matchen \u2013 klara f\u00f6r semifinal"}
{"message": "\nPolisen anl\u00e4nde till Storgatan i centrala Helsingborg efter att en person ringt in och larmat om en skottlossning. Patrullen hittade d\u00e5 en skottskadad man, som fick f\u00f6ras till sjukhus i polisbil.\u00a0\n\n\n\n\u2013 Mannen v\u00e5rdas p\u00e5 sjukhus och vi har inga uppgifter om hans skadel\u00e4ge, s\u00e4ger Calle Persson, presstalesperson i region Syd.\nPolisen har \u00e4nnu ingen misst\u00e4nkt f\u00f6r skjutningen, som skedde utomhus i stadens centrala delar. Enligt Calle Persson kommer skjutningen f\u00f6rmodligen att rubriceras som mordf\u00f6rs\u00f6k.\n\u2013 Vi har sp\u00e4rrat av brottsplatsen och f\u00f6rs\u00f6ker nu ta reda p\u00e5 vad det \u00e4r som har h\u00e4nt. Vi pratar med vittnen och unders\u00f6ker om det finns \u00f6vervakningskameror p\u00e5 platsen. Teknikerna har \u00e4nnu inte anl\u00e4nt men det kommer de g\u00f6ra s\u00e5 sm\u00e5ningom, s\u00e4ger han.\nHelsingborgs Dagblad har talat med flera vittnen som befann sig p\u00e5 platsen vid tiden f\u00f6r skjutningen. En kvinna s\u00e4ger till tidningen att mellan 10 och 20 m\u00e4n stod i en grupp p\u00e5 gatan och diskuterade n\u00e5got, n\u00e4r skott pl\u00f6tsligt h\u00f6rdes.\n\u2013 Killarna stod i h\u00f6rnet p\u00e5 andra sidan gatan n\u00e4r jag gick \u00f6ver \u00f6verg\u00e5ngsst\u00e4llet. Sen s\u00e5g jag en kille med luva \u00f6ver ansiktet som tog upp en pistol, hur han str\u00e4ckte fram den och s\u00e5 sk\u00f6t han. \u00c5tta skott tror jag att det var, s\u00e4ger vittnet till Helsingborgs Dagblad.\u00a0\n", "link": "https://www.dn.se/nyheter/sverige/man-skjuten-i-helsingborg-okant-skadelage/", "date": "2019-04-03T20:02:34", "header": "Man skottskadad i Helsingborg"}
{"message": "\nDen svenska ridsportpubliken har en speciell plats i sina hj\u00e4rtan f\u00f6r britten John Whitaker.\nTillsammans med den vita sagoh\u00e4sten Milton tjusade John Whitaker under 80- och 90-talet publiken, och ekipaget n\u00e5dde stora framg\u00e5ngar.\n\n\n\nI dag har Milton f\u00f6r l\u00e4nge sedan g\u00e5tt i pension, men John Whitaker forts\u00e4tter att \u00e5ka Europa runt och t\u00e4vla vidare..\nTrots att Whitaker \u00e4r 63 \u00e5r h\u00e5ller han fortfarande h\u00f6g klass som ryttare.\nI onsdagens f\u00f6rsta internationella hoppklass i de \u00e5rliga h\u00e4stt\u00e4vlingarna i Scandinavium i G\u00f6teborg var dock oturen framme f\u00f6r John Whitaker och hans h\u00e4st Argento.\u00a0\nEfter hinder nummer sju gick ekipaget omkull.\nDet s\u00e5g dramatiskt ut, men John Whitaker var snabbt uppe p\u00e5 f\u00f6tterna igen. Tillsammans med Argento, som funktion\u00e4rerna hade f\u00e5ngat in, kunde han sedan l\u00e4mna banan till fots.\nEfter omkullridningen unders\u00f6ktes John Whitaker direkt av l\u00e4kare p\u00e5 plats i Scandinavium. Under torsdagen kommer en ny unders\u00f6kning att genomf\u00f6ras f\u00f6r att d\u00e5 avg\u00f6ra om han kan t\u00e4vla vidare i G\u00f6teborg \u2013 t\u00e4vlingarna p\u00e5g\u00e5r till och med s\u00f6ndag.\n\n\n\n\u00c4ven Argento unders\u00f6ktes efter omkullridningen, och veterin\u00e4ren kunde snabbt ge lugnande besked. H\u00e4sten hade klarat sig utan skador.\n", "link": "https://www.dn.se/sport/dramatisk-omkullridning-for-legendaren-whitaker/", "date": "2019-04-03T20:24:35", "header": "Dramatisk omkullridning f\u00f6r legendaren Whitaker"}
{"message": "\nAlexander Isak har tagit Eredivisie, Nederl\u00e4ndernas h\u00f6gsta fotbolldivision, med storm.\u00a0\n19-\u00e5ringen fr\u00e5n Ulriksdal l\u00e5nades in fr\u00e5n Dortmund f\u00f6r att ers\u00e4tta Fran Sol, anfallaren som gick till Dynamo Kiev.\n\n\n\nMed sina tio m\u00e5l p\u00e5 tio matcher \u00e4r det i dag inte m\u00e5nga som saknar Sol.\u00a0\n\u2013 Det var perfekt f\u00f6r Isak att komma i v\u00e4g och f\u00e5 spela matcher, konstaterar Janne Andersson.\nHan har \u00e4nnu inte sett tisdagens bortamatch mot Heracles, men har givetvis inte missat att Isak gjorde tv\u00e5 m\u00e5l och tv\u00e5 assist n\u00e4r Willem II vann med 4\u20133.\nMatchen mot Fortuna Sittard, d\u00e5 Isak satte rekord i Eredivisie med tre m\u00e5l p\u00e5 straffsparkar, och solom\u00e5let mot Feyenoord, tillh\u00f6r ocks\u00e5 godbitarna.\n\u2013 Isak f\u00e5r spela matcher regelbundet, vilket har varit j\u00e4ttebra f\u00f6r honom. Under \u00e5ren i Dortmund har han inte f\u00e5tt spela s\u00e5 m\u00e5nga matcher, men han har f\u00e5tt bra tr\u00e4ningsm\u00f6jligheter, han har utvecklats och det syns ju p\u00e5 spelet, s\u00e4ger Janne Andersson samtidigt som han \u00e4r p\u00e5 v\u00e4g in p\u00e5 sitt kontor med en kopp kaffe i handen.\nJohn Guidetti gjorde 2011\u20132012 imponerande 20 m\u00e5l p\u00e5 23 matcher f\u00f6r Feyenoord. Brassen Afonso Alves, med f\u00f6rflutet i b\u00e5de \u00d6rgryte och Malm\u00f6 FF, gjorde sju m\u00e5l f\u00f6r Heerenveen n\u00e4r laget 2007 besegrade Heracles med 9\u20130.\n\n\n\n\u2013 Holl\u00e4ndsk fotboll \u00e4r generellt offensiv. Men det \u00e4r sv\u00e5rt att j\u00e4mf\u00f6ra med hur det var f\u00f6rr, jag tycker inte att det \u00e4r s\u00e5 intressant, s\u00e4ger Andersson. Jag tycker att det generellt \u00e4r j\u00e4tteroligt att v\u00e5ra spelare g\u00e5r bra i sina klubblag. Det g\u00e4ller Alexander Isak och alla andra.\nI EM-kvalmatcherna mot Rum\u00e4nien och Norge valde Janne Andersson att l\u00e5ta Alexander Isak agera inhoppare.\u00a0\n\u2013 Det \u00e4r en intressant forwardstyp. Som s\u00e5 ofta med yngre spelare kan man inte s\u00e4ga exakt en eller tv\u00e5 detaljer som f\u00f6rb\u00e4ttrats, ofta \u00e4r det en helhet. Isak blev uttagen f\u00f6r att han var tillr\u00e4ckligt bra f\u00f6r att vara med d\u00e4r och d\u00e5, jag tog inte ut honom f\u00f6r att han \u00e4r ung, talangfull och eventuellt ska vara bra om n\u00e5got \u00e5r.\u00a0\n\u2013 Han \u00e4r l\u00e5ngt framme och det tycker jag att han visade p\u00e5 samlingen. Isak gjorde en del m\u00e5l p\u00e5 tr\u00e4ningarna och hade bra f\u00f6rst\u00e5else f\u00f6r hur vi skulle spela, han snappade upp det v\u00e4ldigt snabbt.\nSom 17-\u00e5ring l\u00e4mnade Alexander Isak AIK f\u00f6r tyska toppklubben Borussia Dortmund i januari 2017.\n\u2013 Om man j\u00e4mf\u00f6r hur han var i AIK s\u00e5 har allting blivit lite b\u00e4ttre, s\u00e5 brukar det oftast vara n\u00e4r man ser unga spelare. Det \u00e4r inte s\u00e5 att man helt pl\u00f6tsligt blir oerh\u00f6rt mycket b\u00e4ttre p\u00e5 en liten grej. Oftast \u00e4r det helheten som blir b\u00e4ttre om man \u00e4r i en bra milj\u00f6 och det har ju Isak varit. Jag hoppas att det \u00e4r m\u00e5nga fler spelare som forts\u00e4tter att utvecklas.\u00a0\nTill sommaren l\u00f6per l\u00e5neavtalet med Willem II ut. Var Isak spelar till h\u00f6sten spekuleras det vilt om i dag.\n\u2013 Sj\u00e4lvklart \u00e4r det f\u00f6r v\u00e5r del b\u00e4st om alla spelar i de b\u00e4sta ligorna och g\u00f6r j\u00e4ttebra ifr\u00e5n sig. Men det kan vara en alldeles lagom liga efter det att du varit i n\u00e5gra \u00e5r i ett topplag i Bundesliga. Att spela i Holland \u00e4r f\u00f6rmodligen helt r\u00e4tt steg f\u00f6r Alexander Isak.\nForts\u00e4tter Alexander Isak att \u00f6sa in m\u00e5l s\u00e5 kommer den mediala pressen p\u00e5 att Isak ska starta i EM-kvalmatchen mot Malta hemma p\u00e5 Friends arena den 7 juni bli h\u00e5rd.\nJanne Andersson smuttar p\u00e5 sitt kaffe.\n\u2013 N\u00e4r det \u00e4r dags f\u00f6r trupputtagning s\u00e5 tar jag ut dem som jag tror har b\u00e4st m\u00f6jligheter att vara med och vinna matcherna, d\u00e5 bryr jag mig inte s\u00e5 mycket om vad andra tycker, om jag ska vara \u00e4rlig. Det \u00e4r jag och mina n\u00e4rmsta medarbetare som g\u00f6r det, det har jag inga problem med.\nP\u00e5 l\u00f6rdag spelar damlandslaget en tr\u00e4ningslandskamp mot Tyskland p\u00e5 Friends arena inf\u00f6r drygt 30.000 \u00e5sk\u00e5dare.\n\u2013 J\u00e4tteroligt, jag ska sj\u00e4lv dit och titta, s\u00e4ger Janne Andersson.\u00a0\n", "link": "https://www.dn.se/sport/fotboll/janne-andersson-om-isaks-succe-han-ar-langt-framme/", "date": "2019-04-03T19:25:11", "header": "Janne Andersson om Isaks succ\u00e9: \u201dHan \u00e4r l\u00e5ngt framme\u201d"}
{"message": "\nI g\u00e5r kunde DN ber\u00e4tta att flera kommunalr\u00e5d runt om i landet \u00e4r kritiska till att den lista \u00f6ver \u201dutsatta\u201d och \u201ds\u00e4rskilt utsatta\u201d omr\u00e5den som polisen publicerat och uppdaterat under sedan 2015 g\u00f6rs offentlig.\n\n\n\nEnligt DN:s k\u00e4llor har inte heller NOA, Polisens nationella operativa avdelning, best\u00e4mt sig f\u00f6r om eller n\u00e4r \u00e5rets lista ska offentligg\u00f6ras.\nMen justitieministern, som invigningstalade p\u00e5 Brottsf\u00f6rebyggande r\u00e5dets \u00e5rliga konferens i G\u00f6teborg p\u00e5 onsdagen, anser att listan \u00e4r ett bra verktyg.\n\u2013 Det finns inga sk\u00e4l att hemligh\u00e5lla den. Det \u00e4r viktigt med \u00f6ppenhet och att vi inte sopar n\u00e5gra problem under mattan, s\u00e4ger Morgan Johansson.\nErik Pelling, S-kommunalr\u00e5d i Uppsala och en av dem som vill att kommunen ska bort fr\u00e5n listan, beskriver listan som \u201dett f\u00f6rlegat sv\u00e4rd\u201d.\n\u2013 Kriterierna f\u00f6r att hamna p\u00e5 den \u00e4r inte transparenta. Det g\u00f6r att det blir sv\u00e5rt att veta vad vi som kommuner egentligen ska g\u00f6ra. Vi f\u00e5r lite extra polisresurser \u2013 men det r\u00e4cker inte efter resten haltar, s\u00e4ger han.\nHan anser dock inte att det finns n\u00e5gon anledning att hemligh\u00e5lla listan \u2013 \u00e4ven om han tycker att den har en stigmatiserade och kontraproduktiv effekt.\n\n\n\n\u2013 Polisen har ju redan sl\u00e4ppt anden ur flaskan, s\u00e5 att s\u00e4ga. I det h\u00e4r l\u00e4get \u00e4r det b\u00e4ttre att polisen bli \u00e4nnu mer \u00f6ppen gentemot oss kommuner, s\u00e5 att vi vet vad vi ska g\u00f6ra f\u00f6r att komma bort fr\u00e5n den, s\u00e4ger Erik Pelling.\nUnder Morgan Johanssons invigningstal under Br\u00e5-konferensen i G\u00f6teborg lovade han att regeringen i n\u00e4sta vecka ska presentera en ny satsning p\u00e5 just de utsatta omr\u00e5dena, pengar som ska f\u00f6rdelas av Delegationen mot segregation.\nHan kan dock inte specificera hur den satsningen ser ut.\u00a0\n\u2013 Vi \u00e5terkommer i fr\u00e5gan, var det enda besked han kunde ge.\nUnder f\u00f6rra mandatperioden utlovades 20 miljarder kronor under en tio\u00e5rsperiod \u2013 men de pengarna \u201df\u00f6rsvann\u201d i och med att M+KD:s budget gick igenom.\nInnan invigningstalet vid konferensen bes\u00f6kte justitieministern det fullbelagda h\u00e4ktet i G\u00f6teborg:\n\u2013 Situationen \u00e4r ett tecken p\u00e5 att polisens brottsbek\u00e4mpning blivit effektivare och att den rad av straffsk\u00e4rpningar och andra kriminalpolitiska beslut som regeringen fattat b\u00f6rjat f\u00e5 effekt, sade Morgan Johansson.\nI sitt tal kunde han \u201dinte nog understryka att brottsbek\u00e4mpningen och det brottsf\u00f6rebyggande arbetet m\u00e5ste g\u00e5 hand i hand.\u201d\n\u2013 Jag ser m\u00e5nga tecken p\u00e5 att det brottf\u00f6rebyggande arbetet fungerar allt b\u00e4ttre, sa justitieministern.\n\u00c4ven Karin Svanberg, enhetschef p\u00e5 Br\u00e5, ser tecken p\u00e5 att det brottsf\u00f6rebyggande arbetet utvecklats. Det finns dock ett stort men:\nEn utv\u00e4rdering av de tv\u00e5 senaste \u00e5rens brottsf\u00f6rebyggande arbete som Br\u00e5 presenterades under konferensen visar att de lokala brottsf\u00f6rebyggarna i kommunerna, de som g\u00f6r jobbet, inte uppfattar att arbetet prioriteras \u2013 trots allt fagert tal.\n\u2013 Vi har en m\u00e4rklig situation d\u00e4r Sverige p\u00e5 pappret aldrig haft s\u00e5 m\u00e5nga \u2013 \u00e4nd\u00e5 saknas det fortfarande omr\u00e5despoliser i en majoritet av kommunerna. I en femtedel av dem finns det ingen omr\u00e5despolis alls, s\u00e4ger hon.\n\n\n\nMorgan Johansson pekade p\u00e5 flera exempel p\u00e5 brottsf\u00f6rebyggande arbete som gjorts under de senaste tv\u00e5 \u00e5ren som visat sig ge god effekt.\u00a0\nHan lyfte s\u00e4rskilt i Seved och Herrg\u00e5rden i Malm\u00f6 samt i Gamlestaden, Nordstan och G\u00e5rdsten i G\u00f6teborg.\nD\u00e4r har brottskurvorna brutits och nyrekryteringen till de kriminella g\u00e4ngen minskat. Detta inte minst tack vare att n\u00e4ringsidkare och fastighets\u00e4gare i st\u00f6rre utstr\u00e4ckning under de senaste \u00e5ren engagerat sig i geografiskt begr\u00e4nsade projekt. De kallas f\u00f6r Business Improvement Districts (BID) och inneb\u00e4r att fastighets\u00e4garna tillsammans med boende och offentliga akt\u00f6rer lyfter ett omr\u00e5de genom till exempel investeringar i den offentliga milj\u00f6n, fastigheter och i trygghetsskapande \u00e5tg\u00e4rder.\u00a0\nEn annan framg\u00e5ngsfaktor \u00e4r att den st\u00e4ndigt omtalade vikten av samverkan mellan dessa civila akt\u00f6rer och myndigheter b\u00f6rjar sl\u00e5 igenom i praktiken.\n\u2013 Vi \u00e4r ocks\u00e5 \u00f6vertygade om att de satsningar p\u00e5 s\u00e5 kallad situationell brottsprevention, som till exempel ut\u00f6kad kamera\u00f6vervakning, kommer att fungera brottsf\u00f6rebyggande.\nRegeringen kommer dock inte att g\u00f6ra n\u00e5gon riktad satsning specifikt p\u00e5 det lokala, brottsf\u00f6rebyggande arbetet.\n\u2013 VI g\u00f6r redan en rad bredare satsningar p\u00e5 brottsbek\u00e4mpning. Till de lokala akt\u00f6rerna i kommunerna, de som g\u00f6r skillnad p\u00e5 riktigt, kan jag bara s\u00e4ga att forts\u00e4tt samverka som ni g\u00f6r \u2013 det \u00e4r det som det i grunden handlar om, sa han till de 600 praktiker, poliser och forskare som deltar i konferensen.\n", "link": "https://www.dn.se/nyheter/sverige/ministern-inga-skal-att-hemlighalla-lista-over-utsatta-fororter/", "date": "2019-04-03T20:22:45", "header": "Ministern: \u201dInga sk\u00e4l att hemligh\u00e5lla lista \u00f6ver utsatta f\u00f6rorter\u201d"}
{"message": "\n\u2013 Det har ju inte alltid k\u00e4nts helt sj\u00e4lvklart att jag skulle forts\u00e4tta, s\u00e4ger hon till Expressen.\nSamtidigt som det svenska damlandslaget har lyft sig p\u00e5 m\u00e5nga s\u00e4tt under s\u00e4songen har Kalla k\u00e4mpat i motvind och inte kommit upp i den niv\u00e5 hon \u00e4r van vid. Under VM i Seefeld ville hon inte ge n\u00e5gra besked om framtiden.\n\n\n\n\u2013 N\u00e4r det varit som tyngst, n\u00e4r jag varit som l\u00e4ngst ifr\u00e5n d\u00e4r jag vill vara, d\u00e5 har det inte varit s\u00e5 d\u00e4r j\u00e4ttepeppande att k\u00e4mpa om en... tja 15:e plats, s\u00e4ger Kalla, som menar att \u201ddet har varit drygt med alla fr\u00e5gor\u201d.\nEn ljuspunkt fr\u00e5n s\u00e4songen \u00e4r dock hennes insats i VM-stafetten, d\u00e4r 31-\u00e5ringen gjorde en superstr\u00e4cka och var med och b\u00e4ddade f\u00f6r det svenska guldet.\n\u2013 Stafetten var verkligen viktig f\u00f6r mig. Att f\u00e5 k\u00e4nna att det svarade. Att f\u00e5 k\u00e4nna hur det \u00e4r att vara i form, att pl\u00f6tsligt ha ett register av fart att spela ut, s\u00e4ger Charlotte Kalla.\n", "link": "https://www.dn.se/sport/kalla-inte-kants-sjalvklart-att-fortsatta/", "date": "2019-04-03T21:02:04", "header": "Kalla: \u201dInte k\u00e4nts sj\u00e4lvklart att forts\u00e4tta\u201d"}
{"message": "\nOlsen har haft en formsvacka under vintern, och inf\u00f6r Fiorentinamatchen sade Ranieri att han skulle avvakta tr\u00e4ningen innan han best\u00e4mde sig f\u00f6r vem som skulle st\u00e5 p\u00e5 onsdagen.\n\n\n\nSvaret blev 35-\u00e5rige Mirante, som kom till Roma fr\u00e5n Bologna i somras.\n\nhttps://twitter.com/OfficialASRoma/status/1113501530676768768\n\nRobin Olsens position som f\u00f6rstem\u00e5lvakt i Roma har varit tydlig \u00e4nda fram till nyligen. Den nye tr\u00e4naren Claudio Ranieri har gett olika besked om m\u00e5lvaktssituationen.\nInf\u00f6r Ranieris f\u00f6rsta match sade han att han skulle avvakta tr\u00e4ningen innan han best\u00e4mde sig f\u00f6r vem som skulle st\u00e5. Det blev d\u00e5 Olsen. Inf\u00f6r f\u00f6rra matchen, mot Napoli i s\u00f6ndags, f\u00f6rsvarade Ranieri svensken och sade att han inte skulle plocka bort honom.\n\u2013 Jag tycker att Robin \u00e4r en j\u00e4tteduktig m\u00e5lvakt, jag gillade honom redan innan han kom till Roma, jag f\u00f6ljde honom redan d\u00e5. Han har mitt f\u00f6rtroende, sade romaren.\nRoma f\u00f6rlorade den matchen med 1\u20134. Tre dagar senare f\u00e5r svensken sitta p\u00e5 b\u00e4nken.\n\n\n\nMatchen mot Fiorentina startar 21.00.\nL\u00e4s mer: Robin Olsen om hur han utvecklats i Roma\u00a0\n", "link": "https://www.dn.se/sport/fotboll/robin-olsen-petas-i-roma/", "date": "2019-04-03T21:07:09", "header": "Robin Olsen petas i Roma"}
{"message": "\nF\u00f6rslaget som klubbades igenom p\u00e5 onsdagskv\u00e4llen sl\u00e5r bland annat fast att \u00e5terv\u00e4ndande IS-terrorister inte \u00e4r v\u00e4lkomna till Staffanstorps kommun. Enligt beslutet kommer de inte heller att kunna erh\u00e5lla st\u00f6d i n\u00e5gon form av kommunen.\n\n\n\n\u201dJag \u00e4r mycket n\u00f6jd med att Staffanstorps h\u00f6gsta beslutande organ, valt av kommuninv\u00e5narna, tydligt st\u00e5r upp f\u00f6r terrorns offer och r\u00f6stade f\u00f6r kommunstyrelsens beslut att IS-terrorister inte ska f\u00e5 del av v\u00e5ra v\u00e4lf\u00e4rdssystem\u201d, skriver kommunstyrelsens ordf\u00f6rande Christian Sonesson (M) i ett sms till TT.\n\n\n\n\n\n            Christian Sonesson (M).\n            \n              Foto: Sandra Henningsson\n            \n\n\nF\u00f6rslaget r\u00f6stade igenom med siffrorna 23 ja och 17 nej, en avstod.\nOm det blir m\u00f6jligt att efterleva beslutet \u00e4r dock os\u00e4kert. Flera forskare och jurister har kritiserat f\u00f6rslaget och menar att det saknar lagligt st\u00f6d. De har p\u00e5pekat att alla kommuner \u00e4r bundna av bland annat socialtj\u00e4nstl\u00e4gen som reglerar vem som kan f\u00e5 f\u00f6rs\u00f6rjningsst\u00f6d.\nOcks\u00e5 Moderaternas ledare Ulf Kristersson \u00e4r kritisk till f\u00f6rslaget.\n\u2013 Jag f\u00f6rst\u00e5r signalen man vill skicka, men jag skulle f\u00f6resl\u00e5 att kommunen g\u00f6r som de flesta andra kommuner: f\u00f6ljer lagstiftningen. Sedan f\u00e5r man g\u00f6ra vad man kan f\u00f6r att \u00e4ndra den lagstiftningen, har han tidigare sagt till TT.\n", "link": "https://www.dn.se/nyheter/politik/staffanstorp-nekar-stod-till-is-atervandare/", "date": "2019-04-03T20:39:40", "header": "Staffanstorp nekar st\u00f6d till IS-\u00e5terv\u00e4ndare"}
{"message": "\n\u201dEfter att ha talat med s\u00e5 m\u00e5nga av v\u00e5ra ledare har jag insett att de har klimatkrisen under kontroll, de f\u00f6rst\u00e5r krisl\u00e4get och \u00e4r redo att agera. S\u00e5 jag har beslutat att sluta strejka och \u00e5terv\u00e4nda till skolan f\u00f6r gott\u201d\n\n\n\nGreta Thunberg sk\u00e4mtade p\u00e5 Twitter, det var ju f\u00f6rsta april i m\u00e5ndags. Sanningen \u00e4r att ledarna inte alls har imponerat. \u00a0De globala utsl\u00e4ppen av koldioxid har just slagit rekord.\nOcks\u00e5 i den unga klimatk\u00e4mpens eget hemland g\u00e5r utvecklingen \u00e5t fel h\u00e5ll, enligt klimatpolitiska r\u00e5det. Koldioxidutsl\u00e4ppen minskar inte lika mycket som de gjorde fram till 2014. Trots detta ber\u00f6mmer sig den svenska regeringen av att g\u00e5 i t\u00e4ten f\u00f6r att hejda den globala uppv\u00e4rmningen .\nMilj\u00f6partiet gick till val med budskapet : Nu! Klimatet kan inte v\u00e4nta. Sju av \u00e5tta svenska riksdagspartier st\u00e5r bakom riksdagens m\u00e5l om klimatanpassning.\u00a0\n\n\n\n\n        Milj\u00f6partiet har blivit medel\u00e5lders och har anpassat sig till makten\n      \n\u00c4nd\u00e5 finns ingen \u00e5tg\u00e4rdsplan f\u00f6r hur Sverige ska leva upp till sina egna m\u00e5l. F\u00f6r dem som iakttar Milj\u00f6partiets och Socialdemokraternas \u00f6ppna strid om huruvida flygtrafiken till Arlanda ska f\u00f6rdubblas eller ej \u00e4r riktningen oklar. Inte heller i Bryssel kommer medlemsl\u00e4nderna \u00f6verens om hur unionens egna m\u00e5l ska n\u00e5s.\nMilj\u00f6partiet har blivit medel\u00e5lders och har anpassat sig till makten. Ett gr\u00e5nande parti blickar mot strejkande skolelevers bortv\u00e4nda ryggar. Det \u00e4r de unga demonstranterna som f\u00e5r forskarnas st\u00f6d, inte den svenska regeringens klimatpolitik.\n\n\n\nAlice Bah Kuhnke (MP): Som EU-parlamentariker \u00e4r jag mycket mer fri\u00a0\nMP l\u00e4ngtar tillbaka till n\u00e4r partiet framstod som ett vision\u00e4rt alternativ - och f\u00f6rs\u00f6ker n\u00e5 dit utan att sk\u00e4nka bort makten. Alice Bah Kuhnke v\u00e4ljer en radikalare klimatagenda i EU-valr\u00f6relsen, d\u00e4r det inte finns n\u00e5gon regeringsbildning att ta h\u00e4nsyn till. I valkampanjen h\u00f6rs den politik som MP kompromissat bort h\u00e4r hemma.\nMen Greta Thunberg och de skolstrejkande kr\u00e4ver snabba resultat. Kan MP inte leverera riskerar det att f\u00f6rvandlas till ett politiskt fossil.\n", "link": "https://www.dn.se/nyheter/politik/ewa-stenberg-greta-thunberg-kan-gora-mp-till-ett-fossil/", "date": "2019-04-03T18:58:57", "header": "Ewa Stenberg: Greta Thunberg kan g\u00f6ra MP till ett fossil"}
{"message": "\nMedan C-ledaren g\u00e5r runt i lokalen s\u00e4ger hon att det \u00e4r som att vi befinner oss i en f\u00f6rskola. Men de tonade rutorna och kodl\u00e5sen p\u00e5 varje d\u00f6rr till rummen talar f\u00f6r att det drivs ett annan slags verksamhet.\u00a0\n\n\n\nDet \u00e4r p\u00e5 en hemlig ort i Sverige vi m\u00f6ter C-ledaren tillsammans med verksamhetschefen Bridgett Stehag som driver en av Sveriges cirka 200 kvinno- och tjejjourer.\u00a0\nIngen av hemmets inskrivna sju kvinnor och 20 barn finns p\u00e5 plats. De \u00e4r p\u00e5 utflykt.\u00a0\n\u2013 Vi brukar ha en del utflykter f\u00f6r barnen och deras mammor. Det \u00e4r viktigt att de f\u00e5r komma ut och k\u00e4nna sig fria, att det finns n\u00e5got mer \u00e4n att vara r\u00e4dd, s\u00e4ger Bridgett Stehag.\nL\u00e4s ocks\u00e5: \u201dHan slog mig s\u00e5 h\u00e5rt att jag fick stanna hemma fr\u00e5n jobbet i en vecka\u201d\u00a0\nUnder f\u00f6rra \u00e5ret var det \u00f6ver 55.000 personer som tog kontakt med kvinnojourer, av dessa var 94 procent kvinnor, enligt en rapport fr\u00e5n Unizon, som tidigare hette Sveriges kvinno- och tjejjourers riksf\u00f6rbund.\u00a0\nI fredags presenterades en annan budgetprioritering p\u00e5 45 miljoner kronor f\u00f6r att stoppa m\u00e4ns v\u00e5ld p\u00e5 kvinnor, varav 10 miljoner g\u00e5r till Nationellt Centrum f\u00f6r Kvinnofrid\u00a0\n\n\n\nNu ber\u00e4ttar Annie L\u00f6\u00f6f om ett ytterligare tillskott till j\u00e4mst\u00e4lldhetsarbetet. Det handlar om 40 miljoner kronor till landets tjej- och kvinnojourer, ut\u00f6ver grundanslaget p\u00e5 100 miljoner. Tillskottet motsvarar ungef\u00e4r en halvtidstj\u00e4nst per kvinnojour i Sverige per \u00e5r, enligt C-ledaren.\n\u2013 Det h\u00e4r \u00e4r pengar som Centerpartiet har k\u00e4mpat f\u00f6r i budgetf\u00f6rhandlingarna. Just f\u00f6r att j\u00e4mst\u00e4lldhetsmyndigheten, som kommer att vara kvar, \u00e4r en viktig del i j\u00e4mst\u00e4lldhetsarbetet i Sverige, s\u00e4ger Annie L\u00f6\u00f6f och forts\u00e4tter:\u00a0\n\u2013 Men man kan inte bara fokusera p\u00e5 en myndighet, ska man arbeta med j\u00e4mst\u00e4lldhetsmyndigheten m\u00e5ste man ocks\u00e5 komplettera resurserna och satsningarna till alla de akt\u00f6rer som arbetar med kvinnors trygghet ut i verkligheten. Det perspektivet har Centerpartiet haft under budgetf\u00f6rhandlingarna.\u00a0\nL\u00e4s ocks\u00e5: Fi vill ha haverikommission om v\u00e5ld i n\u00e4ra relationer\u00a0\nBridgett Stehag s\u00e4ger att mer pengar alltid \u00e4r v\u00e4lkommet.\u00a0\n\u2013 Jag tycker att det \u00e4r v\u00e4lbeh\u00f6vligt. Kvinnojourer lever i en ovisshet kring finansiering. Alla satsningar som belyser v\u00e5r situation och som f\u00f6rb\u00e4ttrar, s\u00e5 att vi p\u00e5 golvet kan st\u00f6tta v\u00e5ldsutsatta kvinnor och barn tar vi gladeligen emot, s\u00e4ger hon.\u00a0\nEfter SVT:s dokument\u00e4r om Josefin Nilsson har trycket \u00f6kat p\u00e5 kvinnojourer. Det uppger \u00e4ven denna kvinnojour.\u00a0\n\u2013 Men vi har n\u00e4stan alltid h\u00f6gt tryck h\u00e4r och det h\u00e4nder att vi inte kan ta emot v\u00e5ldsutsatta kvinnor f\u00f6r att vi inte r\u00e4cker till, s\u00e4ger Bridgett Stehag till Annie L\u00f6\u00f6f n\u00e4r de sitter i ett av hemmets rum.\u00a0\nF\u00f6rutom pengar efterlyser verksamhetschefen nationella riktlinjer.\u00a0\n\u2013 Som kvinnojour tar vi emot placeringar fr\u00e5n v\u00e4ldigt m\u00e5nga olika socialtj\u00e4nster i hela landet. D\u00e5 vi sitter i en unik position ser vi hur olika det g\u00f6rs runtom i landet, s\u00e4ger Bridgett Stehag.\nVerksamhetschefen menar att skyddet och st\u00f6det en v\u00e5ldsutsatt kvinna s\u00f6ker kan skilja sig beroende p\u00e5 var hon bor.\u00a0\n\u2013 I samma \u00e4rende kan det ocks\u00e5 skilja sig mycket hur olika instanser bed\u00f6mer och d\u00f6mer i \u00e4rendet. S\u00e5 ska det inte vara \u2013 att olika instanser jobbar emot varandra. Det g\u00f6r det mycket sv\u00e5rt f\u00f6r de enskilda utsatta kvinnorna och barn, s\u00e4ger hon.\n\n\n\nTillsammans med kompetens skulle nationella riktlinjer kunna jobba bort \u201dtyckandet\u201d, tror hon.\n\u2013 Vi skulle tycka att det skulle vara positivt f\u00f6r barnens och kvinnornas r\u00e4ttss\u00e4kerhet, s\u00e4ger Bridgett Stehag.\u00a0\nRiktlinjerna skulle r\u00f6ra alltifr\u00e5n bed\u00f6mningar i dessa \u00e4renden till vad som anses vara ett l\u00e4mpligt boende till polisens och domstolarnas arbete.\nAnnie L\u00f6\u00f6f anser att fr\u00e5gan om nationella riktlinjer \u00e4r intressant och viktig.\n\u2013 Jag ska ta med mig det f\u00f6r att det h\u00e4r n\u00e5got som vi kan driva p\u00e5 gentemot regeringen. Att se till att det finns uppdaterade riktlinjer som skapar trygghet f\u00f6r kvinnor oavsett vilka kommuner de kommer ifr\u00e5n. Dessa kvinnor ska inte beh\u00f6va olika skydd beroende p\u00e5 vilken postadress de har, s\u00e4ger Annie L\u00f6\u00f6f.\u00a0\n\n\n\n\n            Urval av regeringens prioriteringar i v\u00e5rbudgeten:\n          \n340 miljoner kronor p\u00e5 arbetsmarknadspolitiska \u00e5tg\u00e4rder, bland annat p\u00e5 det som kallas lokala jobbsp\u00e5r.\n150 miljoner kronor till att f\u00f6rst\u00e4rka LSS och st\u00f6d f\u00f6r personer som har behov av hj\u00e4lp med andning och sondmatning.\u00a0\n50 miljoner kronor p\u00e5 natt\u00e5g. Pengarna ska anv\u00e4ndas till att upphandla t\u00e5gtrafik mellan Sverige och destinationer i andra l\u00e4nder, samt till de kringkostnader som uppkommer i form av expertis och f\u00f6rvaltningsavgifter.\n45 miljoner kronor f\u00f6r att stoppa m\u00e4ns v\u00e5ld p\u00e5 kvinnor, varav 10 miljoner g\u00e5r till Nationellt Centrum f\u00f6r Kvinnofrid.\u00a0\n\n\n\nVisa mer\n\n\n\n\n\n\n\n", "link": "https://www.dn.se/nyheter/politik/centerpartiet-satsar-40-miljoner-extra-pa-kvinnojourer/", "date": "2019-04-03T21:12:04", "header": "Centerpartiet satsar 40 miljoner extra p\u00e5 kvinnojourer"}
{"message": "\nF\u00f6r n\u00e5got \u00e5r sedan best\u00e4mde sig MP:s toppnamn f\u00f6r att sluta flyga privat. D\u00e4rf\u00f6r har Alice Bah Kuhnke tagit beslutet att bos\u00e4tta sig i Bryssel i st\u00e4llet f\u00f6r att veckopendla, om hon blir invald i parlamentet.\n\n\n\nHur ska du d\u00e5 g\u00f6ra f\u00f6r att h\u00e5lla kontakten med dina v\u00e4ljare p\u00e5 hemmaplan?\n- Jag t\u00e4nker ju dels \u00e5ka t\u00e5g. Mycket och ofta. Och vid sidan av det s\u00e5 har vi en rad id\u00e9er som jag hoppas kunna presentera s\u00e5 sm\u00e5ningom, de bygger mycket p\u00e5 teknik.\nI intervjun i \u201dStudio DN\u201d ber\u00e4ttar hon om sin fria roll i Europaparlamentet, om att alla medlemsstater b\u00f6r f\u00e5 ett utsl\u00e4ppstak, om sin syn p\u00e5 klimathotet \u2013 och varf\u00f6r hon \u00e4r b\u00e4st med tre tanter i Sk\u00f6vde. H\u00e4r kan du l\u00e4sa en kortare version i textform \u2013 h\u00f6r hela samtalet i podden h\u00e4r:\n\n\n\n      L\u00e4nk till ljudspelare\n    \n\n\n", "link": "https://www.dn.se/nyheter/politik/intervju-studio-dn-det-vill-alice-bah-kuhnke-mps-toppkandidat-i-eu-valet/", "date": "2019-04-03T19:00:00", "header": "Studio DN: Det vill Alice Bah Kuhnke \u2013 MP:s toppkandidat i EU-valet"}
{"message": "\nPolisen anl\u00e4nde till Vasaparken, n\u00e4ra Centralstationen i V\u00e4ster\u00e5s, strax efter larmet om ett stort slagsm\u00e5l.\u00a0\n\u2013 N\u00e4r vi anl\u00e4nde hade br\u00e5ket upph\u00f6rt, men vi antr\u00e4ffade ett antal personer p\u00e5 platsen. Vi fick \u00e4ven vittnesuppgifter om att flera personer l\u00e4mnat parken, s\u00e4ger Daniel Vikdahl, presstalesperson f\u00f6r polisen i region Mitt.\n\n\n\n\u2013 P\u00e5 platsen hittade vi en skadad man i 20-\u00e5rs\u00e5ldern som f\u00f6rdes till sjukhus. Vi id- kontrollerade ett antal personer som vi bed\u00f6mer kan vara intressanta d\u00e5 de \u00e4r i samma \u00e5lder som den skadade, n\u00e5gon av dem topsades vet jag.\nEnligt Daniel Vikdahl bed\u00f6ms mannen inte ha skadats allvarligt.\n\u2013 Ingen \u00e4r frihetsber\u00f6vad och vi har heller ingen misst\u00e4nkt i detta l\u00e4ge. Vi utreder den h\u00e4r h\u00e4ndelsen som grov misshandel.\nHan kan inte bekr\u00e4fta att vapen ska ha f\u00f6rekommit vid br\u00e5ket.\n\u2013 Jag vet inte vad br\u00e5ket handlade om och kan inte uttala mig om vilka typer av tillhyggen som ska ha anv\u00e4nts eftersom det r\u00f6r sig om vittnesuppgifter. Vii hittade inga tillhyggen p\u00e5 platsen.\n", "link": "https://www.dn.se/nyheter/en-man-till-sjukhus-efter-storbrak-i-vasteras/", "date": "2019-04-03T19:30:39", "header": "En man till sjukhus efter storbr\u00e5k i V\u00e4ster\u00e5s"}
{"message": "\nDN:s Utrikeskv\u00e4ll arrangerades f\u00f6r 20:e \u00e5ret i rad, och liksom tidigare \u00e5r var intresset stort. Chinateatern var fullsatt n\u00e4r chefredakt\u00f6r Peter Wolodarski inledde kv\u00e4llens samtal d\u00e4r 16 korrespondenter deltog.\n\n\n\n\u2013 Vi g\u00e5r in i en brytningstid, den k\u00e4nslan v\u00e4xer sig starkare och starkare. Det \u00e4r en sp\u00e4nnande men ocks\u00e5 skr\u00e4mmande tid d\u00e4r mycket av det som vi tagit f\u00f6r givet n\u00e4r det g\u00e4ller fr\u00e5gor som demokrati inte l\u00e4ngre g\u00e4ller, sade Wolodarski.\nSamtalen utgick fr\u00e5n de politiska str\u00f6mningar och h\u00e4ndelser som definierar och symboliserar dagens turbulenta v\u00e4rld. De globala klimatstrejkerna, med svenska Greta Thunberg i spetsen, och det blodiga kriget i Syrien, som blivit en sk\u00e5deplats f\u00f6r stormakternas konflikter, var naturliga utg\u00e5ngspunkter.\n\n\n\n\n\n            DN:s korrespondenter Philip Teir, Anna-Lena Laur\u00e9n, och Ingmar Nev\u00e9us.\n            \n              Foto: Marc Femenia\n            \n\n\n\u2013 2018 var ett genombrotts\u00e5r f\u00f6r klimatfr\u00e5gan med rekordv\u00e4rmen under sommaren och den nya typen av aktivism som startades av Greta Thunberg, men vad kommer att kr\u00e4vas f\u00f6r att vi ska n\u00e5 milj\u00f6m\u00e5len, fr\u00e5gade sig DN:s klimatreporter Jannike Kihlberg.\n\u2013 Det \u00e4r s\u00e5 sv\u00e5rt f\u00f6r vuxna att s\u00e4ga nej till barn som s\u00e4ger \u201df\u00f6rst\u00f6r inte v\u00e5rt klimat\u201d, sade Tysklandskorrespondenten Lina Lund.\n\u00c4ven andra globala trender dissekerades under kv\u00e4llen. Bj\u00f6rn af Kleen, DN:s Washingtonkorrespondent, och utrikeskommentatorn Michael Winiarski diskuterade hur synen p\u00e5 cannabis har f\u00f6r\u00e4ndrats, hur marknadskrafterna tagit vid n\u00e4r drogen avkriminaliserats i Kanada och Kalifornien, och hur det har p\u00e5verkat de samh\u00e4llen som ber\u00f6rs.\n\n\n\nKorrespondenterna Anna-Lena Laur\u00e9n, Mia Holmgren, Ingmar Nev\u00e9us, Erik Esbj\u00f6rnsson, Nathan Shachar och Philip Teir deltog i ett panelsamtal om val\u00e5ret 2019, d\u00e5 fler m\u00e4nniskor \u00e4n n\u00e5gonsin g\u00e5r till val v\u00e4rlden \u00f6ver. De utredde vilka fr\u00e5gor som kan bli avg\u00f6rande f\u00f6r valresultaten och vilka konsekvenser det kan f\u00e5 n\u00e4r medborgare i l\u00e4nder som Indien, Finland, Israel, Sydafrika och Ryssland g\u00e5r till valurnorna.\n\u2013 Vi har en l\u00e4sekrets som \u00e4r genuint intresserad av utrikesjournalistik och trycket \u00e4r alltid stort f\u00f6r att f\u00e5r vara med och h\u00f6ra v\u00e5ra utrikeskorrespondenter diskutera de stora fr\u00e5gorna n\u00e4r de kommer hem en g\u00e5ng om \u00e5ret, s\u00e4ger DN:s utrikeschef Pia Skagermark.\nUtrikeskv\u00e4llen modererades \u00e4ven i \u00e5r av DN:s Johar Bendjelloul.\u00a0\n\u2013 Det \u00e4r fantastiskt att ha s\u00e5 m\u00e5nga kunniga m\u00e4nniskor under samma tak, det \u00e4r verkligen inte vardagsmat. Vi f\u00e5r ta del av m\u00e5nga kvalificerade analyser av v\u00e4rldsfr\u00e5gor p\u00e5 kort tid, s\u00e4ger han.\nUtrikeskv\u00e4llen avslutades med ett tal av den amerikanske krigsveteranen Alan Moskin, som ber\u00e4ttade om sina upplevelser fr\u00e5n Andra v\u00e4rldskriget, d\u00e4r han vid krigets slut var med och befriade arbets- och koncentrationsl\u00e4gret Gunskirchen i \u00d6sterrike.\n\u2013 Dagens unga f\u00e5r romantiska bilder av krig fr\u00e5n tv-spel och liknande. Att vara i krig \u00e4r som att komma till helvetet och tillbaks, s\u00e4ger han.\nDen nu 92-\u00e5rige Alan Moskin ber\u00e4ttade om de fasor han bevittnade med egna \u00f6gon n\u00e4r portarna till l\u00e4gret slogs upp, och han uppmanade till motst\u00e5nd mot alla former av fascism, nazism, och hat, v\u00e4rlden \u00f6ver.\n\u2013 Det jag s\u00e5g d\u00e4r var det v\u00e4rsta jag n\u00e5nsin sett och det v\u00e4rsta jag hoppas n\u00e5gonsin beh\u00f6va se. Jag s\u00e5g skelettliknande personer ligga p\u00e5 marken till b\u00e5de h\u00f6ger och v\u00e4nster, det \u00e4r som att beskriva det obeskrivbara.\n\u2013 Hur kunde den civiliserade v\u00e4rlden till\u00e5ta att det h\u00e4r h\u00e4nde? Jag vill inte att n\u00e5gon n\u00e5gonsin gl\u00f6mmer F\u00f6rintelsen, det \u00e4r d\u00e4rf\u00f6r jag g\u00f6r det jag g\u00f6r\u2013 f\u00f6r att jag \u00e4r ett vittne, s\u00e4ger Alan Moskin.\n", "link": "https://www.dn.se/nyheter/varlden/live-folj-dns-utrikesdag-pa-chinateatern-i-stockholm/", "date": "2019-04-03T17:52:40", "header": "\u201dDet \u00e4r en sp\u00e4nnande men ocks\u00e5 skr\u00e4mmande tid\u201d"}
{"message": "\n\u201dSkulle du k\u00f6pa en begagnad bil av den h\u00e4r mannen?\u201d \u00e4r en sliten fr\u00e5ga.\u00a0\n\u201dSkulle du k\u00f6pa en tandborste, ett par jeans, en n\u00e4rodlad trosa av den h\u00e4r urringningen?\u201d Om det blir vi tillfr\u00e5gade varje dag.\n\n\n\nDen f\u00f6rsta fr\u00e5gan g\u00e4ller om f\u00f6rs\u00e4ljaren ser p\u00e5litlig ut.\u00a0\nP\u00e5litlighet \u00e4r dock sv\u00e5rt att uttryck med br\u00f6sten. \u00c4nd\u00e5 ansluter sig just nu vissa verbala f\u00f6respr\u00e5kare f\u00f6r j\u00e4mst\u00e4lldhet till en r\u00f6relse som l\u00e4gger ytterligare vikt vid den kvinnligt kodade kroppen, som g\u00e5ngbar vara. Kroppspositivismen.\nKroppspositivismen kan kortfattat kokas ned till att alla kroppar har r\u00e4tt att finnas, r\u00e4tt att v\u00e4rderas lika, r\u00e4tt att synas och r\u00e4tt att uppfattas som vackra. Fokus ligger i l\u00e4gre grad p\u00e5 faktorer som l\u00e4ngd, h\u00e5rf\u00e4rg eller hudpigmentering och i h\u00f6gre grad p\u00e5 vikt.\u00a0\nEller, kanske knappast ens p\u00e5 vikt. Den fokuserar p\u00e5 f\u00f6rdelning av underhudsfett. Oavsett hur ditt underhudsfett \u00e4r placerat, \u00e4r du v\u00e4rd att f\u00e5 kl\u00e4 av dig f\u00f6r att f\u00e5 uppskattning. (Fast det \u00e4r inte riktigt riktigt sant. Om du till exempel \u00e4r mycket slank med stora, inopererade vikter i br\u00f6sten, kan du i denna kontext anses vara mindre l\u00e4mplig att visa upp p\u00e5 bild).\nKroppspositivismen har m\u00f6tts av kritik. Ibland r\u00f6r kritiken dess n\u00e4rsynthet: att kriterier som hudf\u00e4rg, funktionsvariation, k\u00f6nsidentifikation och klass gl\u00f6ms bort. Andra kritiker oroar sig f\u00f6r att uppmuntra fetma, som enligt vissa k\u00e4llor anses vara en st\u00f6rre h\u00e4lsofara \u00e4n sv\u00e4lt, sett till antal d\u00f6dsfall.\nMen s\u00e5 finns det en tredje vinkel, som f\u00e5r f\u00f6rv\u00e5nansv\u00e4rt lite utrymme i den svenska debatten. N\u00e4mligen det problematiska i att s\u00e4tta kroppen i centrum. I att s\u00e4tta, s\u00e5 att s\u00e4ga, rumpan framf\u00f6r allt.\u00a0\n\n\n\nF\u00f6r vad \u00e4r egentligen problemet, i detta sammanhang, i dag? Inneh\u00e5ller det offentliga rummet f\u00f6r f\u00e5 namnl\u00f6sa, avkl\u00e4dda typiskt feminina kroppar? Anv\u00e4nder f\u00f6r f\u00e5 varum\u00e4rken leenden, vadkurvor och bystlinjer f\u00f6r att \u00f6ka sin f\u00f6rs\u00e4ljning? \u00c4r det alltf\u00f6r oklart f\u00f6r unga i dag ifall deras v\u00e4rde sitter i att bli funna attraktiva?\nOavsett ursprunglig intention, \u00e4r kroppspositivismen l\u00e5ngt ifr\u00e5n en underjordisk motst\u00e5ndsr\u00f6relse. Redan fr\u00e5n b\u00f6rjan var den starkt p\u00e5verkad av g\u00e4ngse reklamt\u00e4nk; devisen \u201dsynlig-v\u00e4rdefull\u201d. Men nu \u00e4r den dessutom anammad av s\u00e5v\u00e4l stora som sm\u00e5 f\u00f6retag, som konsekvent anv\u00e4nder den f\u00f6r att legitimera kroppen som handelsvara. Varje bild p\u00e5 en mer eller mindre p\u00e5kl\u00e4dd individ som s\u00e4ljer n\u00e5got i kapacitet av kropp, f\u00f6rst\u00e4rker budskapet om att detta \u00e4r det enklaste, mest effektiva s\u00e4ttet att s\u00e4lja. Och allts\u00e5, v\u00e5r absolut viktigaste tillg\u00e5ng.\u00a0\nMot detta kan man st\u00e4lla att liknande reklambilder kommer att finnas oavsett, s\u00e5 varf\u00f6r skulle de inte vara mer r\u00e4ttvist f\u00f6rdelade mellan olika typer? Det kan ju b\u00e5de motverka osunda ideal och spegla den faktiska populationen och p\u00e5 s\u00e5 s\u00e4tt kanske \u00e4ven vidga normen?\u00a0\nMen \u201dfler \u00f6verviktiga p\u00e5 bild\u201d \u00e4r en bot som motverkar fel \u00e5komma. Det verkligt negativa \u00e4r inte att f\u00f6r f\u00e5 av oss har r\u00e4tt att ses som attraktiva. Det \u00e4r att denna attraktionskraft f\u00f6r stora grupper ses som av allt \u00f6verordnad betydelse.\u00a0\nAtt bryta en norm beh\u00f6ver inte n\u00f6dv\u00e4ndigtvis vara positivt. Man kan bryta normer i all o\u00e4ndlighet. Men egenv\u00e4rdet kan ju inte ligga i att de bryts, utan vad de bryts av. Det \u00e4r samma slags problematik som n\u00e4r representation inom reklamen blir \u00f6verordnat den m\u00e5h\u00e4nda klyschiga men \u00e4nd\u00e5 sanna frasen att \u201dreklamen \u00e4r livsfarlig\u201d. Eller, om man har ett v\u00e4nsterperspektiv: \u00e4nd\u00e5 arbetar aktivt f\u00f6r kvotering av kvinnor till chefspositioner, som om det \u00e4r b\u00e4ttre att vara en kvoterad \u00f6versittare och problemet inte enligt samma ideologi \u00e4r arbetsvillkor, kapitalism osv.\nS\u00e5 l\u00e4nge v\u00e5rt v\u00e4rde ligger i kroppen, kommer kroppen vara n\u00e5got att sl\u00e5ss mot.\nJag vet av egen erfarenhet att jag alltid kan hitta n\u00e5got att avsky i min spegelbild. Det \u00e4r inte alltid en avsky som sitter i hela dagen, men det \u00e4r en avsky som hugger till, som h\u00e5ll i sidan, med regelbundenhet. Jag har ju l\u00e4rt mig att mitt allt \u00f6verordnade uppdrag \u00e4r att vara\u2026 liggbar. Och jag ser ju, p\u00e5 bilderna, hur liggbara ser ut. Det handlar inte bara om midjem\u00e5tt. Det kan lika g\u00e4rna handla om porer, eller h\u00e5rs\u00e4ckar. Det kan alltid handla om n\u00e5got, n\u00e5got vad som helst, vad som helst utom det man sj\u00e4lv \u00e4r.\nTanken att den r\u00e5dande trenden f\u00f6r lite st\u00f6rre rumpor och n\u00e5gra diskreta valkar kring midjan skulle krossa ramarna f\u00f6r hur \u201dman ska se ut\u201d \u00e4r mer \u00e4n lovligt naiv. Puffandet med h\u00e5ret, vaxandet av \u00f6verl\u00e4ppen, finnandet av r\u00e4tt, naturliga, l\u00e4ppglans f\u00f6r att ge r\u00e4tt, naturligt f\u00f6rh\u00f6jda f\u00e4rg av de naturligt rundade amorb\u00e5garna \u00e4r det samma oavsett vad modellen v\u00e4ger.\nSammanfattningsvis. Att ha r\u00e4tt att synas \u00e4r en sak. Att vilja synas \u00e4r en annan. Att k\u00e4nna tv\u00e5nget att synas f\u00f6r att f\u00e5 vara med, \u00e4r en tredje, och v\u00e4sensskild.\u00a0\nF\u00f6r att uttrycka det vulg\u00e4rt: det \u00e4r s\u00e4llan den runde, manlige 57-\u00e5rige professorn blir ombedd att posera naken f\u00f6r att hans kropp saknas i det offentliga rummet.\n\u00c4nnu mer s\u00e4llan skapar han en hashtag f\u00f6r att uppm\u00e4rksamma detta problem.\u00a0\nL\u00e4s fler texter av Agnes Lindbeck\n", "link": "https://www.dn.se/kultur-noje/agnes-lidbeck-kroppsaktivismens-trista-baksida/", "date": "2019-04-03T18:12:13", "header": "Agnes Lidbeck: Kroppsaktivismens trista baksida"}
{"message": "\nVarje m\u00e5nad spolas hundratals leml\u00e4stade delfiner upp p\u00e5 de franska str\u00e4nderna. Enligt milj\u00f6organisationen Sea Shepherd \u00e4r anledningen till de makabra fynden att delfinerna utg\u00f6r en bif\u00e5ngst vid yrkesfiske, efter fr\u00e4mst havsabborre.\n\n\n\nEnligt f\u00f6retr\u00e4dare f\u00f6r Sea Shepherd s\u00e5 spolas cirka 20 procent av alla delfiner som d\u00f6das upp p\u00e5 land. Omkring 6.000\u201310.000 djur faller offer f\u00f6r fiskarnas tr\u00e5lar och redskap varje \u00e5r.\nDelfinerna som hittats har drabbats av frakturer, brutna fenor, och s\u00e5r fr\u00e5n fisken\u00e4t. Franska myndigheter samlar ihop kropparna i h\u00f6gar, f\u00f6r att sedan transportera bort dem fr\u00e5n str\u00e4nderna.\nDen franska marinbiologiska forskningsstationen Observatoire Pelagis skriver p\u00e5 sin hemsida att antalet d\u00f6dade delfiner som sk\u00f6ljts upp p\u00e5 str\u00e4nderna har n\u00e5tt nya rekordniv\u00e5er sedan vintern 2017. Omkring 90 procent av de delfiner som unders\u00f6kts bed\u00f6ms ha d\u00f6tt till f\u00f6ljd av kv\u00e4vning genom fiskeredskap.\nEnligt milj\u00f6organisationen Sea Shepherd s\u00e5 hotar det franska fisket efter havsabborre b\u00e5de fiskartens och delfinernas best\u00e5nd.\u00a0\n", "link": "https://www.dn.se/nyheter/varlden/tusental-lemlastade-delfiner-spolas-upp-pa-franska-strander/", "date": null, "header": null}
{"message": "\nDen 78-\u00e5rige brasilianske fotbollslegendaren har behandlats f\u00f6r en infektion och h\u00f6g feber men befinner sig inte i ett livshotande tillst\u00e5nd, enligt flera medier.\n\n\n\nPel\u00e9 tog tre VM-guld (1958, 1962 samt 1970) och ses som en av de b\u00e4sta spelarna n\u00e5gonsin.\n", "link": "https://www.dn.se/sport/fotboll/pele-sjuk-inlagd-pa-sjukhus-i-paris/", "date": "2019-04-03T18:02:22", "header": "Pel\u00e9 sjuk \u2013 inlagd p\u00e5 sjukhus i Paris"}
{"message": "\nStefan Klockare kom till Skellefte\u00e5 AIK som spelare 2001 och blev efter tv\u00e5 s\u00e4songer assisterande tr\u00e4nare. D\u00e4refter har han varvat ansvarsuppgifterna, bland annat har han varit verksam i Skellefte\u00e5s juniorlag men \u00e5tergick sedan till A-laget d\u00e4r han nu varit delaktig i elva s\u00e4songer.\u00a0\n\n\n\nNu \u00e4r det klart att han forts\u00e4tter i klubben och han har skrivit p\u00e5 ett kontrakt som str\u00e4cker sig \u00f6ver s\u00e4songen 2020/2021. \u00a0\n\u00a0\u2013 Jag brinner oerh\u00f6rt mycket f\u00f6r f\u00f6reningen s\u00e5 det k\u00e4nns fantastiskt kul att f\u00e5 vara kvar. Vi har givetvis en stor revanschlusta och ska nu titta fram\u00e5t f\u00f6r att jobba och kriga v\u00e4ldigt, v\u00e4ldigt h\u00e5rt, s\u00e4ger Stefan Klockare om kontraktsf\u00f6rl\u00e4ngningen.\nHan fokuserar nu mot n\u00e4stkommande s\u00e4song och ser fram emot ett samarbete med klubbens nytillkomna general manager och tidigare Skellefte\u00e5-spelare Erik Forsell, samt sportchefen Niclas Lundkvist.\u00a0\n\u2013 De kommer in med ny energi och ett nytt ledarskap s\u00e5 det ska bli intressant att se hur vi kan f\u00e5 ihop det h\u00e4r. Jag tycker att b\u00e5de vi i f\u00f6reningen och Skellefteborna ska titta fram\u00e5t. Vi f\u00e5r aldrig vara n\u00f6jda utan vi ska h\u00f6ja blicken och k\u00e4mpa om guldet varje \u00e5r f\u00f6r det finns inget annat i min v\u00e4rld. Detta hoppas jag kunna vara med och tillf\u00f6ra i Skellefte\u00e5 AIK, s\u00e4ger Klockare.\n", "link": "https://www.dn.se/sport/ishockey/stefan-klockare-forlanger-med-skelleftea-aik/", "date": "2019-04-03T18:01:06", "header": "Stefan Klockare f\u00f6rl\u00e4nger med Skellefte\u00e5 AIK"}
{"message": "\nStadsmuseet i Stockholm st\u00e4ngdes f\u00f6r renovering i januari 2015. Ett syfte med renoveringen var att g\u00f6ra en st\u00f6rre del av byggnadsminnet fr\u00e5n 1660-talet tillg\u00e4ngligt f\u00f6r bes\u00f6karna \u2013 den publika ytan har \u00f6kat med tusen kvadratmeter till nyinvigningen den 27 april. Samtidigt st\u00e5r det nu klart att personalstyrkan krymper p\u00e5 museet.\n\n\n\nP\u00e5 grund av nedsk\u00e4rningarna i stadens kulturbudget, som DN har rapporterat om tidigare, kommer 14 tj\u00e4nster att f\u00f6rsvinna p\u00e5 Stadsmuseiavdelningen under \u00e5ret. Eftersom ytterligare 13 vakanta tj\u00e4nster har dragits in under det senaste \u00e5ret, inneb\u00e4r det totalt sett att personalstyrkan minskar med en fj\u00e4rdedel. Det bekr\u00e4ftar Ann-Charlotte Backlund som \u00e4r chef f\u00f6r Stadsmuseiavdelningen.\nHur kommer nedsk\u00e4rningarna att sl\u00e5 mot Stadsmuseet?\n\u2013 Det \u00e4r klart att det f\u00f6ruts\u00e4tter att vi effektiviserar v\u00e5ra arbetss\u00e4tt. V\u00e5rt fokus \u00e4r p\u00e5 att stockholmarna ska f\u00e5 ut det mesta m\u00f6jliga av museiverksamheten.\nVilka f\u00e5r sluta?\n\u2013 Det vet vi inte riktigt \u00e4n. Vi kommer att beh\u00f6va l\u00e4gga ett pussel f\u00f6r att f\u00e5 det att g\u00e5 ihop. I det pusslet \u00e4r den publika verksamheten prioriterad.\nVilken del kommer att nedprioriteras?\n\n\n\n\u2013 Ett museum \u00e4r lite grand som ett isberg \u2013 m\u00e5nga t\u00e4nker kanske bara p\u00e5 den publika verksamheten, men det \u00e4r mycket som sker under ytan, bakom kulisserna. Vi har ett ganska stort antal m\u00e4nniskor som arbetar med v\u00e5ra samlingar p\u00e5 olika s\u00e4tt. Vi kommer kanske inte att kunna arbeta med samma hastighet n\u00e4r det g\u00e4ller f\u00f6rv\u00e4rv av f\u00f6rem\u00e5l. Den samlingskunniga personalen kommer ocks\u00e5 att f\u00e5 medverka i den publika verksamheten. Det \u00e4r ett exempel p\u00e5 effektiviseringar.\nFinns det andra exempel?\n\u2013 Vi kommer att arbeta mycket mer systematiskt med att g\u00f6ra samlingen tillg\u00e4nglig digitalt, f\u00f6r att minska \u00e4rendehantering kring enskilda fotobest\u00e4llningar.\nKommer ni att ha r\u00e5d med digitaliseringen?\n\u2013 Vi hoppas det. Just i \u00e5r har vi en s\u00e4rskild peng i budgeten f\u00f6r digitaliseringsfr\u00e5gor. Det \u00e4r ett l\u00e5ngsiktigt arbete. Vi har flera miljoner bilder och det \u00e4r ett oerh\u00f6rt stort arbete.\nSedan Stadsmuseet \u00f6ppnade f\u00f6r allm\u00e4nheten 1942 har det varit inrymt i S\u00f6dra stadshusets tidigare lokaler, som ritades av Nicodemus Tessin d.\u00e4. 1663. P\u00e5 den nya permanenta utst\u00e4llningen ska bes\u00f6karna kunna ta del av Stockholms historia fr\u00e5n 1527 fram till i dag.\nL\u00e4s mer: Oro p\u00e5 Stockholms bibliotek: \u201dHistoriskt kraftiga besparingar\u201d\u00a0\nInom Stadsmuseiavdelningen ing\u00e5r \u00e4ven Stockholmia f\u00f6rlag och Medeltidsmuseet. Enligt Ann-Charlotte Backlund \u00e4r dock inte nedsk\u00e4rningarna anledningen till att Medeltidsmuseet har st\u00e4ngt ner sin helgverksamhet f\u00f6r barn och att visningar som tidigare varit kostnadsfria har belagts med avgift.\n\u2013 Vi har tillf\u00e4lligt st\u00e4ngt Hantverkstan p\u00e5 Medeltidsmuseet som \u00e4r en verksamhet f\u00f6r barn. Det beror framf\u00f6r allt p\u00e5 att det inte \u00e4r lika stor efterfr\u00e5gan under v\u00e5ren. Vi har alltid tagit betalt f\u00f6r olika visningar och har fortfarande fri entr\u00e9.\nEnligt Backlund har bes\u00f6kstalen p\u00e5 Medeltidsmuseet mer \u00e4n f\u00f6rdubblats det senaste \u00e5ret, vilket dock inte inneb\u00e4r \u00f6kade resurser fr\u00e5n staden.\n\u2013 Eftersom vi har fri entr\u00e9 finns det inte heller d\u00e4r n\u00e5gon koppling till h\u00f6gre int\u00e4kter. Vi har v\u00e4ldigt mycket bes\u00f6kare och det g\u00e4ller att kunna ge ett kvalitativt bem\u00f6tande, s\u00e4ger Ann-Charlotte Backlund.\nEnligt k\u00e4llor som DN har pratat med finns en oro \u00f6ver att kompetens g\u00e5r f\u00f6rlorad n\u00e4r m\u00e5nga medarbetare slutar. Kan man effektivisera expertis?\n\n\n\n\u2013 Nej, men den kompetens som vi besitter kanske har f\u00f6ruts\u00e4ttningar att n\u00e5 fler. Det finns inga enkla l\u00f6sningar. Alldeles oavsett den ekonomiska aspekten \u00e4r varje pensionsavg\u00e5ng en f\u00f6rlust. Varje m\u00e4nniska har en unik kompetens.\nKommer inte en minskning av personalstyrkan med en fj\u00e4rdedel att p\u00e5verka Stadsmuseet negativt?\n\u2013 Det \u00e4r sj\u00e4lvklart att vi genomg\u00e5r en komplicerad process. Det handlar om m\u00e4nniskor och det vore m\u00e4rkligt om det inte skulle m\u00e4rkas p\u00e5 det personliga planet. V\u00e5rt uppdrag \u00e4r att servera stockholmarna en fantastisk verksamhet och det \u00e4r jag helt \u00f6vertygad om att vi kommer att g\u00f6ra \u00e4ven i framtiden. Det g\u00e5r inte att s\u00e4tta likhetstecken mellan f\u00e4rre m\u00e4nniskor och mindre kunskap. Det handlar om hur vi sprider den.\n\n\n\n\n            Stadsmuseet i Stockholm\n          \nSveriges st\u00f6rsta kommunala museum, som \u00f6ppnades f\u00f6r allm\u00e4nheten 1942. I samlingen ing\u00e5r bland annat 300.000 f\u00f6rem\u00e5l, 25.000 konstverk och 3,5 miljoner fotografier. St\u00e4ngdes f\u00f6r renovering i januari 2015, med en budget p\u00e5 140 miljoner, men den slutgiltiga notan \u00e4r inte fastst\u00e4lld. Under \u00e5ret dras 14 tj\u00e4nster p\u00e5 Stadsmuseiavdelningen in, p\u00e5 grund av nedsk\u00e4rningarna i Stockholms stads kulturbudget. Vid nyinvigningen den 27 april presenteras en ny permanent utst\u00e4llning.\n\n\n\nVisa mer\n\n\n\n\n\n\n\n\u00a0\n\n\n\n\n            Besparingar i kulturf\u00f6rvaltningen\n          \n90 indragna tj\u00e4nster (10 procent av totala antalet tj\u00e4nster).\nAvslutad satsning p\u00e5 muralkonst (2 miljoner kronor).\u00a0\nTioprocentig neddragning p\u00e5 aktivitetshus och m\u00f6tesplatser i Hjorthagen, Husby, Sk\u00e4rholmen, Sk\u00f6ndal och \u00c4lvsj\u00f6 (4 miljoner kronor).\nIndragen satsning p\u00e5 stadsdelsbibliotek i R\u00e5gsved (2,5 \u2013 4 miljoner kronor).\nIndragen bokkolloverksamhet (biblioteken).\nIndragen poesicirkelverksamhet (biblioteken).\nIndragen \u00f6ppen scenverksamhet (biblioteken).\nBesparingskrav p\u00e5 Kulturskolan (Kulturskolans resurscentrum och upps\u00e4gningar av lokaler).\n\n\n\nVisa mer\n\n\n\n\n\n\n\n", "link": "https://www.dn.se/kultur-noje/nedskarningarna-i-stockholms-kultur-var-fjarde-i-personalen-forsvinner-fran-stadsmuseet/", "date": "2019-04-03T18:45:29", "header": "Nedsk\u00e4rningarna i Stockholms kultur: Var fj\u00e4rde i personalen f\u00f6rsvinner fr\u00e5n Stadsmuseet"}
{"message": "\n\n\n\n      L\u00e4nk till grafik\n    \n\n\nMitt i en mening hejdar sig Alice Bah Kuhnke.\u00a0\n\n\n\nKan hon som politiker s\u00e4ga sanningen om klimathotet? Hon tvekar.\n\u2013 Jag skulle inte s\u00e4ga att jag har underdrivit. Eller i och f\u00f6r sig\u2026 Jag skulle nog s\u00e4ga att jag inte har lagt ut texten med samma kraft som n\u00e4r vi talar internt om de faktum vi st\u00e5r inf\u00f6r. Vi vet att m\u00e4nniskor kan lamsl\u00e5s av f\u00f6r h\u00e5rd fakta.\nDet finns prognoser om den globala uppv\u00e4rmningen som hon inte vill delge sina barn, eller beskriva f\u00f6r potentiella v\u00e4ljare.\n- Det \u00e4r fruktansv\u00e4rda scenarier, om vi inte st\u00e4ller om.\nAlice Bah Kuhnke f\u00f6rbereder \u00e4nnu ett skifte i karri\u00e4ren.\n\n\n\n\n        Jag kommer att driva en mycket h\u00e5rdare klimat- och milj\u00f6politik\n      \nHon \u00e4r programledaren som blev h\u00e5llbarhetsexpert och generaldirekt\u00f6r. I oktober 2014 uts\u00e5gs hon till kultur- och demokratiminister i den f\u00f6rsta koalitionsregeringen mellan Socialdemokraterna och Milj\u00f6partiet.\n\n\n\nNu har hon l\u00e4mnat statsr\u00e5dsposten f\u00f6r att kandidera till Europaparlamentet. Som gr\u00f6n politiker i Bryssel f\u00e5r hon en betydligt friare roll.\n\u2013 Jag kommer att driva en mycket h\u00e5rdare klimat- och milj\u00f6politik, och en mycket h\u00e5rdare politik f\u00f6r m\u00e4nniskors r\u00e4tt till skydd, f\u00f6r m\u00e4nskliga r\u00e4ttigheter och demokrati, \u00e4n vad vi under f\u00f6rra mandatperioden beh\u00f6vde kompromissa bort.\n\n\n\n\n\n            Februari 2015. Den nya kulturministern Alice Bah Kuhnke poserar f\u00f6r DN utanf\u00f6r Moderna museet.\n            \n              Foto: Beatrice Lundborg\n            \n\n\nMilj\u00f6partiets nuvarande Europaparlamentariker har flera g\u00e5nger g\u00e5tt emot regeringens politik. Och Alice Bah Kuhnke \u00e4r beredd att forts\u00e4tta med det. Det \u00e4r den gr\u00f6na gruppens politik i parlamentet som ska g\u00e4lla.\n\u2013 Ibland kommer det g\u00e5 hand i hand med den politik som milj\u00f6partisterna i regering i Sverige lyckas f\u00e5 igenom. Ibland kommer det kanske g\u00e5 tv\u00e4rtemot.\nVad kan du s\u00e4ga nu som du inte kunde s\u00e4ga n\u00e4r du var minister?\n\u2013 Som EU-parlamentariker \u00e4r jag mycket mer fri som milj\u00f6partist. Men samtidigt har jag alltid Milj\u00f6partiets \u00f6gon p\u00e5 mig. S\u00e5 jag beh\u00f6ver \u00e4nd\u00e5 vara en god representant.\nDet finns ett exempel p\u00e5 den nya friheten: Socialdemokraterna gjorde nyligen ett utspel om att f\u00f6renkla t\u00e5gresandet i Europa. Ett utspel som Alice Bah Kuhnke s\u00e5gade med omd\u00f6men som \u201danm\u00e4rkningsv\u00e4rt\u201d och \u201dlamt\u201d, eftersom milj\u00f6partisten Jakop Dalunde redan drivit igenom ett s\u00e5dant f\u00f6rslag i parlamentet.\n\n\n\n\n        Det ska vara samma ordning och reda i klimatpolitiken som det \u00e4r i finanspolitiken\n      \n\u2013 Jag tyckte att det var lite mesigt och sm\u00e5tt f\u00f6rljuget att l\u00e4gga fram ett f\u00f6rslag som parlamentet redan har beslutat om, s\u00e4ger Alice Bah Kuhnke.\n\u2013 Antingen \u00e4r det brist p\u00e5 kunskap eller s\u00e5 t\u00e4nker man att det \u00e4r en enkel vinst.\u00a0\nMilj\u00f6partiet g\u00e5r till val p\u00e5 ett f\u00f6rslag om en \u201dtvingande utsl\u00e4ppsbudget\u201d f\u00f6r hela EU. De gr\u00f6na vill att alla medlemsstater ska f\u00e5 ett utsl\u00e4ppstak, med krav p\u00e5 minskningar p\u00e5 10-15 procent per \u00e5r, och hot om sanktioner f\u00f6r EU-l\u00e4nder som inte lever upp till kraven.\n\n\n\n\u2013 Det \u00e4r det tuffaste klimatpolitiska m\u00e5let som hittills presenterats, s\u00e4ger Alice Bah Kuhnke.\n\u2013 Det ska vara samma ordning och reda i klimatpolitiken som det \u00e4r i finanspolitiken. I dag l\u00f6nar det sig f\u00f6r m\u00e5nga l\u00e4nder och industrier att sl\u00e4ppa ut. Det blir som en konkurrensf\u00f6rdel.\u00a0\n\n\n\n\n\n\n\n\nHur skulle medlemsl\u00e4nderna kunna g\u00e5 med p\u00e5 en s\u00e5n sak?\n\u2013 Jag tror att allt fler medlemsl\u00e4nder f\u00f6rst\u00e5r att om vi inte st\u00e4ller om nu, s\u00e5 kommer vi tvingas st\u00e4nga ner sedan.\nVar ser du tecken p\u00e5 att den f\u00f6rst\u00e5elsen finns?\n\u2013 Den f\u00f6rst\u00e5elsen kommer hand i hand med att forskningen n\u00e5r ut med sina budskap. Vi ser en revolution av unga m\u00e4nniskor i Europa.\u00a0\n\u201dAlla politiska r\u00f6relser i sin nuvarande form har misslyckats\u201d sa Greta Thunberg n\u00e4r hon bes\u00f6kte V\u00e4rldsekonomiskt forum i Davos i februari. \u00c4r du ocks\u00e5 p\u00e5 de anklagades b\u00e4nk?\n\u2013 Ja, sj\u00e4lvklart. Jag ser mig som p\u00e5 de anklagades b\u00e4nk. Jag ser mig som en del av vuxenv\u00e4rlden som inte har gjort det vi ska. Vi har inte med tillr\u00e4cklig kraft kunnat mobilisera tillr\u00e4ckligt m\u00e5nga vuxna makthavare att faktiskt g\u00f6ra de f\u00f6r\u00e4ndringar som kr\u00e4vs.\n\n\n\n\n        Varf\u00f6r inte satsa och bygga ut de tekniker som redan finns som \u00e4r f\u00f6rnyelsebara, som \u00e4r billigare, som finns h\u00e4r och nu och kan anv\u00e4ndas mycket mer?\n      \nEnligt FN:s klimatpanel beh\u00f6ver k\u00e4rnkraften i v\u00e4rlden f\u00f6rmodligen \u00f6ka om vi ska n\u00e5 de globala klimatm\u00e5len. Vad t\u00e4nker du om k\u00e4rnkraftens framtid i Europa?\n\u2013 Vi har inte tid med k\u00e4rnkraft. Det tar l\u00e4ngre tid att bygga ut k\u00e4rnkraften \u00e4n vi har tid p\u00e5 oss att st\u00e4lla om. Och det \u00e4r d\u00e4rtill dyrare \u00e4n f\u00f6rnybar energi som sol och vind. Och dessutom \u00e4r det inte s\u00e4kert.\n\n\n\nEtt argument som framf\u00f6rs av internationella energir\u00e5det IEA \u00e4r att klimatutmaningarna \u00e4r av s\u00e5dan dignitet att det inte g\u00e5r att s\u00e4ga nej till n\u00e5n fossilfri teknik. Vad vill du svara p\u00e5 det?\n\u2013 Varf\u00f6r inte satsa och bygga ut de tekniker som redan finns som \u00e4r f\u00f6rnyelsebara, som \u00e4r billigare, som finns h\u00e4r och nu och kan anv\u00e4ndas mycket mer?\n\u2013 Det \u00e4r v\u00e4l att ta en genv\u00e4g som \u00e4r en dumv\u00e4g.\nEwa Stenberg: Greta Thunberg kan g\u00f6ra MP till ett fossil\nAv opinionsm\u00e4tningarna att d\u00f6ma kommer ocks\u00e5 P\u00e4r Holmgren att ta plats i Europaparlamentet f\u00f6r Milj\u00f6partiet. Den forne TV-meteorologen har v\u00e4ckt uppst\u00e5ndelse f\u00f6r uppskattande kommentarer om en debattartikel i DN, d\u00e4r filosofen Torbj\u00f6rn T\u00e4nnsj\u00f6 resonerade kring om en \u201dglobal despoti\u201d vore en l\u00f6sning n\u00e4r klimatkrisen kr\u00e4ver snabba beslut.\n\n\n\n\n\n            Fotografen Anette Nantell om bilden: Jag ans\u00f6ker om fototillst\u00e5nd p\u00e5 ett stillast\u00e5ende t\u00e5g. Men det r\u00e5der vagnbrist och den vagn-ansvarige p\u00e5 SJ \u00e4r sjukskriven. Ist\u00e4llet hoppar vi p\u00e5 Uppsalat\u00e5get som stannar i M\u00e4rsta. Tiden g\u00e5r snabbt och pl\u00f6tsligt blir det br\u00e5ttom av. Alice Bah Kuhnke tar tag i blixtstativet och skyndar f\u00f6re. V\u00e4l p\u00e5 perrongen inser vi att n\u00e4sta t\u00e5g tillbaka g\u00e5r f\u00f6rst om en timme. Det blir taxi.\n            \n              Foto: Anette Nantell\n            \n\n\n\u201dIntressant av Torbj\u00f6rn T\u00e4nnsj\u00f6 ... som v\u00e5gar t\u00e4nka utanf\u00f6r boxen\u201d twittrade Holmgren i december.\nAlice Bah Kunke avf\u00e4rdar T\u00e4nnsj\u00f6s id\u00e9er.\u00a0\n\u2013 En absurd och pervers tankeg\u00e5ng. Jag tror att demokrati \u00e4r enda chansen. Det \u00e4r det som \u00e4r s\u00e5 utmanande. Vi kommer inte lyckas om vi inte ocks\u00e5 \u00e4r djupt f\u00f6rankrade i demokratiska processer.\nMen det h\u00e4r med \u201dintressant att v\u00e5ga t\u00e4nka utanf\u00f6r boxen\u201d n\u00e4r det g\u00e4ller om despoti \u00e4r b\u00e4ttre \u00e4n demokrati \u2013 vad t\u00e4nker du om det som P\u00e4r Holmgren twittrade?\n\u2013 Jag t\u00e4nker ju att det \u00e4r en oerh\u00f6rt provocerande id\u00e9. Demokrati \u00e4r den enda v\u00e4gen fram\u00e5t.\nDen h\u00e4r diskussionen har lett till att era motst\u00e5ndare s\u00e4ger att Holmgren inte \u00e4r en p\u00e5litlig demokrat. Vad svarar du d\u00e5?\n\n\n\n\u2013 N\u00e4men, jag vet ju att P\u00e4r Holmgren \u00e4r demokrat. Sj\u00e4lva anledningen till att han har organiserat sig partipolitiskt \u00e4r f\u00f6r att han tror p\u00e5 demokrati och tror p\u00e5 v\u00e5ra parlamentariska system i Sverige och i Europa.\n\n\n\n\n        Jag \u00e4lskar ju att vara hemma och \u00e5ka runt i Sverige och bygga r\u00f6relser\n      \nF\u00f6r n\u00e5got \u00e5r sedan best\u00e4mde sig Alice Bah Kuhnke f\u00f6r att sluta flyga privat. D\u00e4rf\u00f6r har hon tagit beslutet att bos\u00e4tta sig i Bryssel i st\u00e4llet f\u00f6r att veckopendla, om hon blir invald i parlamentet.\nHur ska du d\u00e5 g\u00f6ra f\u00f6r att h\u00e5lla kontakten med dina v\u00e4ljare p\u00e5 hemmaplan?\n\u2013 Jag t\u00e4nker ju dels \u00e5ka t\u00e5g. Mycket och ofta. Och vid sidan av det s\u00e5 har vi en rad id\u00e9er som jag hoppas kunna presentera s\u00e5 sm\u00e5ningom, de bygger mycket p\u00e5 teknik.\nHur ser du p\u00e5 den risken att du fastnar i en Brysselbubbla n\u00e4r du faktiskt bor d\u00e4r?\n\u2013 N\u00e4men det vore ju fruktansv\u00e4rt. Jag \u00e4lskar ju att vara hemma och \u00e5ka runt i Sverige och bygga r\u00f6relser. Jag \u00e4r som b\u00e4st med tre tanter i Sk\u00f6vde, och ute p\u00e5 gator och torg, tr\u00e4ffa m\u00e4nniskor, jobba med f\u00f6reningsuppbyggnad.\n\n\n\n\n\n            Juni 2000. Alice Bah p\u00e5 Skansen under nationaldagsfirandet.\n            \n              Foto: Erich Stering\n            \n\n\nDemokratifr\u00e5gorna och skyddet f\u00f6r r\u00e4ttsstaten och utsatta minoriteter \u00e4r en viktig anledning till att Alice Bah Kuhnke engagerat sig i Europapolitiken. Under sina \u00e5r som demokratiminister fick hon ocks\u00e5 hantera konkreta demokratiproblem i EU-systemet.\nUtredningen \u201dEU p\u00e5 hemmaplan\u201d som kom f\u00f6r tre \u00e5r sedan visade att kunskapen om EU var l\u00e5g - bland kommunpolitiker, bland tj\u00e4nstem\u00e4n, bland journalister och bland l\u00e4rare.\u00a0\n\u2013 Jag tror att det har h\u00e4nt v\u00e4ldigt lite. Vi talar om EU som n\u00e5got som vi inte \u00e4r en del av, utan det \u00e4r Sverige och EU, inte att Sverige \u00e4r en del av EU, s\u00e4ger Alice Bah Kuhnke.\nMilj\u00f6partiet brukar vurma f\u00f6r folkomr\u00f6stningar. Vad ska man dra f\u00f6r slutsatser av exemplet Brexit?\n\n\n\n\u2013 Folkomr\u00f6stningar ocks\u00e5 kr\u00e4ver goda underlag d\u00e4r man ska veta vad man g\u00f6r. Det \u00e4r uppenbart att de olika sidorna i den konflikt som nu spelas upp f\u00f6r \u00f6ppen rid\u00e5 inte verkar ha t\u00e4nkt igenom alla led innan.\nHar det p\u00e5verkat din syn p\u00e5 folkomr\u00f6stningar som demokratiskt instrument?\n\u2013 Inte sj\u00e4lva grundl\u00e4ggande instrumentet. Men d\u00e4remot i vilka oerh\u00f6rda steg det kr\u00e4ver innan man tar steget till en folkomr\u00f6stning. Det m\u00e5ste vara genomt\u00e4nkt och man m\u00e5ste f\u00f6rst\u00e5 vad man faktiskt st\u00e4ller folket inf\u00f6r.\n\n\n\n\n            Mer i podden: H\u00f6r hela samtalet med Bah Kuhnke (MP)\n          \n\u201d\u00c4r det ett monster som har sl\u00e4ppts loss?\u201d\nI podden \u201dStudio DN\u201d kan du lyssna p\u00e5 hela intervjun med Alice Bah Kuhnke - med fler \u00e4mnen, fr\u00e5gor och svar. H\u00f6r MP:s toppkandidat om: \u2022 Fr\u00e5gan till Facebookgrundaren Mark Zuckerberg\n \u2022 Kampen f\u00f6r HBTQ-personer\n \u2022 Kritiken fr\u00e5n det nya partiet V\u00e4ndpunkt\nLyssna p\u00e5 hela podden h\u00e4r.\u00a0\n\n\n\nVisa mer\n\n\n\n\n\n\n\nTidigare intervjuade toppkandidater:Sara Skyttedal (KD): Orb\u00e1n och Macron \u00e4r lika destruktivaMalin Bj\u00f6rk (V): Jag vill se en europeisk flygskatt Peter Lundgren (SD): Vi har en r\u00f6d linje mot Ryssland Hel\u00e9ne Fritzon (S): EU-valet kan inneb\u00e4ra mer samarbete \u2013 eller ett sammanbrott Soraya Post (Fi): Erfarenheten av EU har gjort att Fi t\u00e4nkt om Fredrick Federley (C): Vi ska \u00e4ta b\u00e4ttre klimatsmart k\u00f6tt - jag \u00e4ter massorTomas Tob\u00e9 (M): Vi m\u00e5ste begr\u00e4nsa fri fr\u00f6rlighet f\u00f6r kriminella\n", "link": "https://www.dn.se/nyheter/politik/intervju-alice-bah-kuhnke-mp-som-eu-parlamentariker-ar-jag-mycket-mer-fri/", "date": "2019-04-03T18:57:58", "header": "Alice Bah Kuhnke (MP): Som EU-parlamentariker \u00e4r jag mycket mer fri"}
{"message": "\nF\u00f6ruts\u00e4ttningarna finns d\u00e4r. De nordiska kostr\u00e5den \u00e4r i v\u00e4rldsklass, i skolorna serveras h\u00e4lsosam mat och antibiotikaanv\u00e4ndningen i djurproduktionen \u00e4r l\u00e5g.\n\n\n\nDet understryker forskare i en f\u00f6rsta nordisk uppf\u00f6ljning av den omtalade EAT-Lancet-rapporten som publicerades i januari.\n\u2013 De nordiska l\u00e4nderna har p\u00e5 m\u00e5nga omr\u00e5den varit ledande i omst\u00e4llningen av livsmedelssystemet, s\u00e4ger Amanda Wood p\u00e5 Stockholm Resilience Centre vid Stockholms universitet.\nHon har skrivit rapporten tillsammans med nio andra forskare p\u00e5 uppdrag av Livsmedelsverket.\n\u2013 Men fortfarande finns mycket att g\u00f6ra om vi ska n\u00e5 alla h\u00e4lso- och klimatm\u00e5l, forts\u00e4tter hon.\nTrots de positiva inslagen leder n\u00e4mligen nuvarande kosth\u00e5llning till b\u00e5de folkh\u00e4lsoproblem och betydande klimat- och milj\u00f6p\u00e5verkan.\nUngef\u00e4r varannan vuxen \u00e4r \u00f6verviktig och enligt forskarnas ber\u00e4kningar bidrar de nordiska matvanorna i medeltal till n\u00e4stan tre g\u00e5nger s\u00e5 stora v\u00e4xthusgasutsl\u00e4pp j\u00e4mf\u00f6rt med vad som rekommenderas av EAT-Lancet-kommissionen.\n\n\n\n\u2013 Vi har inte analyserat mellanh\u00e4nderna i livsmedelssystemet, s\u00e5som marknadsf\u00f6ringen och detaljhandeln, s\u00e4ger Wood.\n\u2013 Men de \u00e4r f\u00f6rmodligen drivande p\u00e5 ett s\u00e4tt som inte alltid \u00e4r till f\u00f6rdel f\u00f6r det mest h\u00e4lsosamma och h\u00e5llbara alternativet.\nS\u00e5 hur beh\u00f6ver dieten i Sverige och i Norden f\u00f6r\u00e4ndras?\nEAT-Lancet-kommissionen rekommenderar ett dagligt intag av r\u00f6tt k\u00f6tt om maximalt 28 gram per dag \u2013 en fj\u00e4rdedel av svenskarnas nuvarande konsumtion. Likt v\u00e5ra nordiska grannar konsumerar vi ocks\u00e5 fortfarande f\u00f6r mycket tillsatt socker.\nWood tycker dock att det \u00e4r minst lika viktigt att \u00f6ka m\u00e4ngden h\u00e4lsosamma alternativ som att sk\u00e4ra ned p\u00e5 de mindre bra.\nP\u00e5 listan \u00f6ver de st\u00f6rsta riskfaktorerna kopplat till dieter och f\u00f6r tidig d\u00f6dlighet ligger ett l\u00e5gt intag av fullkorn, n\u00f6tter och gr\u00f6nsaker i topp.\n\u2013 H\u00e4r beh\u00f6vs en kombination av \u00e5tg\u00e4rder. V\u00e5rt budskap \u00e4r inte att vi ska b\u00f6rja reglera alla delar av systemet. Regleringar \u00e4r ett verktyg, att \u00f6ka samarbetet mellan olika sektorer \u00e4r ett annat, s\u00e4ger Wood.\nVad g\u00e4ller baljv\u00e4xter och n\u00f6tter beh\u00f6ver svenskarna \u00e4ta tio g\u00e5nger s\u00e5 mycket som de g\u00f6r i dag, enligt forskarna.\nOch trots att gr\u00f6nsakskonsumtionen i Sverige \u00f6kat till i genomsnitt 151 gram per dag n\u00e5r det inte upp till EAT-Lancet-rapportens m\u00e5l p\u00e5 300 gram dagligen.\n\u2013 Vi \u00e4ter lite mera gr\u00f6nsaker och lite mera frukt och b\u00e4r men har l\u00e5ngt, l\u00e5ngt kvar till m\u00e5let, bekr\u00e4ftar Mai-Lis Hellenius, livsstilsprofessor p\u00e5 Karolinska institutet.\nDet som g\u00e5r \u00e5t fel h\u00e5ll \u00e4r konsumtionen av animaliskt protein och fett, forts\u00e4tter hon.\n\u2013 Men det som \u00e4r viktigt att komma i h\u00e5g \u00e4r att EAT-Lancet-rapporten \u00e4r skriven utifr\u00e5n milj\u00f6n i f\u00f6rsta hand. Riktigt s\u00e5 lite k\u00f6tt som de rekommenderar beh\u00f6ver man egentligen inte \u00e4ta f\u00f6r h\u00e4lsans skull.\n", "link": "https://www.dn.se/nyheter/sverige/nordiska-matvanor-kritiseras-i-rapport/", "date": "2019-04-03T18:30:08", "header": "Nordiska matvanor kritiseras i rapport"}
{"message": "\nAlice Bah Kuhnke (MP): Som EU-parlamentariker \u00e4r jag mycket mer fri\n\n\n\nLyssna p\u00e5 hela samtalet med Alice Bah Kuhnke i \u201dStudio DN\u201d.\u00a0\n", "link": "https://www.dn.se/nyheter/politik/tv-det-star-mp-for-i-eu/", "date": "2019-04-03T18:58:00", "header": "TV: Det st\u00e5r MP f\u00f6r i EU"}
{"message": "\nBeskedet kom sedan den statliga tv-kanalen ENTV p\u00e5 m\u00e5ndagen uppgett att Bouteflika skulle avg\u00e5 f\u00f6re den 28 april. Och redan dagen efter beskedet valde den 82-\u00e5rige Bouteflika att meddela sin avg\u00e5ng.\n\n\n\nBouteflika skriver i ett brev att han genom sitt beslut vill hj\u00e4lpa sina landsm\u00e4n att kunna ge Algeriet en b\u00e4ttre framtid.\nAvg\u00e5ngen kommer efter omfattande protester mot honom under de senaste veckorna. Protesterna inleddes sedan Bouteflika, i strid mot grundlagen, meddelat att han skulle st\u00e4lla upp f\u00f6r en femte mandatperiod.\nNu skriver den statliga nyhetsbyr\u00e5n APS och Algerie 1 att presidenten p\u00e5 tisdagen meddelat att han avg\u00e5r med omedelbar verkan.\nI helgen tog arm\u00e9chefen Ahmad Gaid Salah initiativ till en konstitutionell process f\u00f6r att avs\u00e4tta Bouteflika, n\u00e5got som Salah fortsatte under tisdagen med h\u00e4nvisning till presidentens sviktande h\u00e4lsa.\n\u2013 Orsaken till att vi f\u00f6rs\u00f6ker hitta en l\u00f6sning p\u00e5 krisen kommer sig enbart av v\u00e5r trohet gentemot faderlandet, och enbart faderlandet, eftersom vi \u00e4r \u00f6vertygade om det algeriska folkets f\u00f6rm\u00e5ga att ta sig ur kriser, hur allvarliga de \u00e4n kan vara, detta tack vare dess historiska och m\u00e4nskliga resurser som \u00e4r fyllda av patriotism och eftersom vi \u00e4r \u00f6vertygade om att hur l\u00e4nge en person \u00e4n lever s\u00e5 kommer den att f\u00f6rsvinna en dag, medan hemlandet lever f\u00f6r evigt, sa Salah till nyhetsbyr\u00e5n APS.\u00a0\nAbdelaziz Bouteflika har varit president sedan 1999 och omvalts med stor majoritet tv\u00e5 g\u00e5nger.\n", "link": "https://www.dn.se/nyheter/varlden/bouteflika-avgar-omedelbart/", "date": null, "header": null}
{"message": "\n\u2013 M\u00e4nniskor hoppas p\u00e5 en ny riktning. Att f\u00e5 f\u00f6rkroppsliga det \u00e4r \u00f6verv\u00e4ldigande, s\u00e4ger Lightfoot, som fick 74 procent av r\u00f6sterna.\nLightfoot blir den f\u00f6rsta svarta kvinna att inneha \u00e4mbetet i staden, hon \u00e4r \u00e4ven den f\u00f6rsta som \u00e4r \u00f6ppet homosexuell. Chicago har tidigare haft en svart borgm\u00e4stare och en som varit kvinna. Lori Lightfoot har en dotter tillsammans med frun Amy Eshleman.\u00a0\n\n\n\nLightfoot besegrade kandidaten Toni Preckwinkle med stor marginal. Preckwinkle meddelade att hon ringt och gratulerat Lightfoot f\u00f6r en v\u00e4l genomf\u00f6rd kampanj enligt AP.\u00a0\nLightfoot lovade i sitt tal att hj\u00e4lpa Chicagos l\u00e5ginkomsttagare, eftersom hon menade att de blivit ignorerade under en l\u00e5ng tid.\u00a0\n\u2013 Tillsammans kan vi g\u00f6ra Chicago till en plats d\u00e4r omr\u00e5det du bor i inte ska avg\u00f6ra ditt \u00f6de, sa Lightfoot till den jublande publiken.\nHon sa \u00e4ven i talet att folk ser en stad \u00e5terf\u00f6das, en plats d\u00e4r ras och vem du \u00e4lskar inte spelar n\u00e5gon roll rapporterar AP.\n", "link": "https://www.dn.se/nyheter/varlden/chicagos-nya-borgmastare-historisk-1/", "date": null, "header": null}
{"header": "F\u00e4rjestad vann avg\u00f6rande matchen \u2013 klara f\u00f6r semifinal", "date": "2019-04-03T21:23:44", "link": "https://www.dn.se/sport/ishockey/farjestad-vann-avgorande-matchen-klara-for-semifinal/", "message": "\nF\u00e4rjestad vann SHL:s grundserie samtidigt som HV71 blev \u00e5tta och tog sig till slutspel genom att sl\u00e5 ut R\u00f6gle i kvalet. Att denna kvartsfinalserie skulle beh\u00f6va sju matcher f\u00f6r ett avg\u00f6rande trodde nog f\u00e5 p\u00e5 f\u00f6rhand.\u00a0\n\n\n\nKvartsfinal fem sticker ut d\u00e5 det kr\u00e4vdes en sj\u00e4tte period innan FBK:s Oskar Steen avgjorde i den 118:e minuten. D\u00e4rmed blev det ocks\u00e5 den n\u00e4st l\u00e4ngsta slutspelsmatchen n\u00e5gonsin.\u00a0\nI den sjunde och avg\u00f6rande matchen kastade FBK:s Jens Westin upp en puck fr\u00e5n egen zon vilket resulterade i ett tv\u00e5 mot ett l\u00e4ge f\u00f6r Michael Lindqvist och Joakim Nyg\u00e5rd. Den sistn\u00e4mnda avslutade s\u00e4kert till h\u00f6ger om HV71:s m\u00e5lvakt Jonas Gunnarsson, 1\u20130 efter 4.27.\u00a0\nHV71 hade sv\u00e5righeter att skapa n\u00e5got bra l\u00e4ge efter FBK:s ledningsm\u00e5l. Men efter 9.05 tog bortalagets Simon \u00d6nerud fart och br\u00f6t in fr\u00e5n h\u00f6ger i offensiv zon. Han misslyckades med avslutet som ist\u00e4llet blev ett perfekt pass till Joakim Andersson p\u00e5 andra sidan, kvitterat. Andersson f\u00f6rsta slutspelsm\u00e5l.\u00a0\nMed drygt en minut kvar fick HV71:s Mattias Tedenby ett fril\u00e4ge men Markus Svensson gjorde en bra r\u00e4ddning med plockhandsken. Oavgjort i periodpaus.\nAndra perioden inleddes med flera tuffa dueller och tempot i matchen bestod. I powerplay tr\u00e4ffade b\u00e5de Johan Ryno och Oskar Steen m\u00e5lramen. F\u00e4rjestad var hetare och det k\u00e4ndes som att hemmalaget v\u00e4xlade upp.\u00a0\nMichael Lindqvist utvisades efter 27.04 vilket gav J\u00f6nk\u00f6pingslaget ett tillf\u00e4lle att ta ledningen. Men Lindqvist skulle skjuta in F\u00e4rjestads ledningsm\u00e5l, direkt efter utvisningen efter. Han utnyttjade backen Martin Fehervary puckslarv och avslutade snyggt i n\u00e4ttaket \u2013 2\u20131 till F\u00e4rjestad, tid 29.11.\n\n\n\nInom fem minuter f\u00f6ll tv\u00e5 nya m\u00e5l. HV71:s Simon \u00d6nerud kom helt fri, ett distinkt skott f\u00f6rbi m\u00e5lvakten Markus Svensson. Men Johan Ryno ville annorlunda och drog till med ett stenh\u00e5rt handledsskott med sex minuter kvar, 3\u20132 till FBK. I slutminuterna av andra perioden l\u00e5g bortalaget p\u00e5 f\u00f6r en ny kvittering men resultatet bestod perioden ut.\u00a0\nI tredje perioden syntes det tydligt att HV71 ville v\u00e4nda matchen, lika mycket som F\u00e4rjestad ville avg\u00f6ra. Karlstadslagets Jesper Olofsson fick ett bra l\u00e4ge att n\u00e4ta men skottet gick utanf\u00f6r m\u00e5l.\nHV71 hade sedan en j\u00e4ttem\u00f6jlighet efter ett fint kombinationsspel och avslut av Isac Br\u00e4nnstr\u00f6m. F\u00f6r en sekund l\u00e5g pucken fri bakom Svensson i m\u00e5let men FBK\u2013spelaren Virtanen hann f\u00f6rst och slog iv\u00e4g pucken.\nF\u00e4rjestad fick den stora chansen att avg\u00f6ra efter att Mikko Lehtonen \u00e5kt ut f\u00f6r crosschecking, tid 53.47 men g\u00e4sterna klarade av utvisningen. HV71 tog ut Jonas Gunnarsson med mindre \u00e4n tv\u00e5 och en halv minut kvar. Allt eller inget , puckarna kastades p\u00e5 m\u00e5l g\u00e5ng p\u00e5 g\u00e5ng och F\u00e4rjestad hade stora problem. Men F\u00e4rjestad lyckades st\u00e4da undan och vann matchen med 3\u20132. D\u00e4rmed \u00e4r laget klart f\u00f6r semifinal d\u00e4r Djurg\u00e5rden v\u00e4ntar. HV71:s s\u00e4song \u00e4r \u00f6ver, men man faller med flaggan i topp.\n\u2013 N\u00e5gonstans \u00e4r skamgr\u00e4nsen vid kvartsfinal om man vinner serien, det \u00e4r inte ofta man m\u00f6ter ett s\u00e5 h\u00e4r bra lag i kvartsfinal som HV71 \u00e4r, s\u00e4ger F\u00e4rjestads Linus Johansson till C More efter matchen.\u00a0\n\n\n\n\n            F\u00e4rjestad\u2013HV71 3\u20132 (1\u20131, 2\u20131, 0\u20130)\n          \nMatchbetyg 4\nOtroligt underh\u00e5llande match med gasen i botten fr\u00e5n start. Det syntes att det var vinna eller f\u00f6rsvinna\u2013l\u00e4ge f\u00f6r b\u00e5da lagen. Spelm\u00e4ssigt var F\u00e4rjestad b\u00e4ttre men HV71 stod f\u00f6r fina aktioner och fina m\u00e5l. Lite synd att ett av lagen tvingas f\u00f6rsvinna s\u00e5 h\u00e4r tidigt med tanke p\u00e5 det fina spel de bjudit p\u00e5 under matchserien.\n\u00a0\nMatchens lirare:\nMichael Lindqvist , F\u00e4rjestad. Spelade i samma kedja som Johan Ryno och Joakim Nyg\u00e5rd. Den kedjan var produktiv och Lindqvist var bortsett fr\u00e5n sitt m\u00e5l och assist v\u00e4ldigt bra i offensiv zon. Skapade mycket av lite och var ett stort problem f\u00f6r HV71.\u00a0\n\u00a0\nMatchserien:\u00a0\n22/3 F\u00e4rjestad\u2013HV71 1-2 SD\n24/3 HV71\u2013F\u00e4rjestad 1-3\n26/3 F\u00e4rjestad\u2013HV71 2-3\n28/3 HV71\u2013 F\u00e4rjestad 1-3\n30/3 F\u00e4rjestad\u2013HV71 3-2 SD\n1/4 HV71\u2013 F\u00e4rjestad 5-3\n3/4 F\u00e4rjestad\u2013HV71 3\u20132\n\n\n\nVisa mer\n\n\n\n\n\n\n\n"}
{"header": "Janne Andersson om Isaks succ\u00e9: \u201dHan \u00e4r l\u00e5ngt framme\u201d", "date": "2019-04-03T19:25:11", "link": "https://www.dn.se/sport/fotboll/janne-andersson-om-isaks-succe-han-ar-langt-framme/", "message": "\nAlexander Isak har tagit Eredivisie, Nederl\u00e4ndernas h\u00f6gsta fotbolldivision, med storm.\u00a0\n19-\u00e5ringen fr\u00e5n Ulriksdal l\u00e5nades in fr\u00e5n Dortmund f\u00f6r att ers\u00e4tta Fran Sol, anfallaren som gick till Dynamo Kiev.\n\n\n\nMed sina tio m\u00e5l p\u00e5 tio matcher \u00e4r det i dag inte m\u00e5nga som saknar Sol.\u00a0\n\u2013 Det var perfekt f\u00f6r Isak att komma i v\u00e4g och f\u00e5 spela matcher, konstaterar Janne Andersson.\nHan har \u00e4nnu inte sett tisdagens bortamatch mot Heracles, men har givetvis inte missat att Isak gjorde tv\u00e5 m\u00e5l och tv\u00e5 assist n\u00e4r Willem II vann med 4\u20133.\nMatchen mot Fortuna Sittard, d\u00e5 Isak satte rekord i Eredivisie med tre m\u00e5l p\u00e5 straffsparkar, och solom\u00e5let mot Feyenoord, tillh\u00f6r ocks\u00e5 godbitarna.\n\u2013 Isak f\u00e5r spela matcher regelbundet, vilket har varit j\u00e4ttebra f\u00f6r honom. Under \u00e5ren i Dortmund har han inte f\u00e5tt spela s\u00e5 m\u00e5nga matcher, men han har f\u00e5tt bra tr\u00e4ningsm\u00f6jligheter, han har utvecklats och det syns ju p\u00e5 spelet, s\u00e4ger Janne Andersson samtidigt som han \u00e4r p\u00e5 v\u00e4g in p\u00e5 sitt kontor med en kopp kaffe i handen.\nJohn Guidetti gjorde 2011\u20132012 imponerande 20 m\u00e5l p\u00e5 23 matcher f\u00f6r Feyenoord. Brassen Afonso Alves, med f\u00f6rflutet i b\u00e5de \u00d6rgryte och Malm\u00f6 FF, gjorde sju m\u00e5l f\u00f6r Heerenveen n\u00e4r laget 2007 besegrade Heracles med 9\u20130.\n\n\n\n\u2013 Holl\u00e4ndsk fotboll \u00e4r generellt offensiv. Men det \u00e4r sv\u00e5rt att j\u00e4mf\u00f6ra med hur det var f\u00f6rr, jag tycker inte att det \u00e4r s\u00e5 intressant, s\u00e4ger Andersson. Jag tycker att det generellt \u00e4r j\u00e4tteroligt att v\u00e5ra spelare g\u00e5r bra i sina klubblag. Det g\u00e4ller Alexander Isak och alla andra.\nI EM-kvalmatcherna mot Rum\u00e4nien och Norge valde Janne Andersson att l\u00e5ta Alexander Isak agera inhoppare.\u00a0\n\u2013 Det \u00e4r en intressant forwardstyp. Som s\u00e5 ofta med yngre spelare kan man inte s\u00e4ga exakt en eller tv\u00e5 detaljer som f\u00f6rb\u00e4ttrats, ofta \u00e4r det en helhet. Isak blev uttagen f\u00f6r att han var tillr\u00e4ckligt bra f\u00f6r att vara med d\u00e4r och d\u00e5, jag tog inte ut honom f\u00f6r att han \u00e4r ung, talangfull och eventuellt ska vara bra om n\u00e5got \u00e5r.\u00a0\n\u2013 Han \u00e4r l\u00e5ngt framme och det tycker jag att han visade p\u00e5 samlingen. Isak gjorde en del m\u00e5l p\u00e5 tr\u00e4ningarna och hade bra f\u00f6rst\u00e5else f\u00f6r hur vi skulle spela, han snappade upp det v\u00e4ldigt snabbt.\nSom 17-\u00e5ring l\u00e4mnade Alexander Isak AIK f\u00f6r tyska toppklubben Borussia Dortmund i januari 2017.\n\u2013 Om man j\u00e4mf\u00f6r hur han var i AIK s\u00e5 har allting blivit lite b\u00e4ttre, s\u00e5 brukar det oftast vara n\u00e4r man ser unga spelare. Det \u00e4r inte s\u00e5 att man helt pl\u00f6tsligt blir oerh\u00f6rt mycket b\u00e4ttre p\u00e5 en liten grej. Oftast \u00e4r det helheten som blir b\u00e4ttre om man \u00e4r i en bra milj\u00f6 och det har ju Isak varit. Jag hoppas att det \u00e4r m\u00e5nga fler spelare som forts\u00e4tter att utvecklas.\u00a0\nTill sommaren l\u00f6per l\u00e5neavtalet med Willem II ut. Var Isak spelar till h\u00f6sten spekuleras det vilt om i dag.\n\u2013 Sj\u00e4lvklart \u00e4r det f\u00f6r v\u00e5r del b\u00e4st om alla spelar i de b\u00e4sta ligorna och g\u00f6r j\u00e4ttebra ifr\u00e5n sig. Men det kan vara en alldeles lagom liga efter det att du varit i n\u00e5gra \u00e5r i ett topplag i Bundesliga. Att spela i Holland \u00e4r f\u00f6rmodligen helt r\u00e4tt steg f\u00f6r Alexander Isak.\nForts\u00e4tter Alexander Isak att \u00f6sa in m\u00e5l s\u00e5 kommer den mediala pressen p\u00e5 att Isak ska starta i EM-kvalmatchen mot Malta hemma p\u00e5 Friends arena den 7 juni bli h\u00e5rd.\nJanne Andersson smuttar p\u00e5 sitt kaffe.\n\u2013 N\u00e4r det \u00e4r dags f\u00f6r trupputtagning s\u00e5 tar jag ut dem som jag tror har b\u00e4st m\u00f6jligheter att vara med och vinna matcherna, d\u00e5 bryr jag mig inte s\u00e5 mycket om vad andra tycker, om jag ska vara \u00e4rlig. Det \u00e4r jag och mina n\u00e4rmsta medarbetare som g\u00f6r det, det har jag inga problem med.\nP\u00e5 l\u00f6rdag spelar damlandslaget en tr\u00e4ningslandskamp mot Tyskland p\u00e5 Friends arena inf\u00f6r drygt 30.000 \u00e5sk\u00e5dare.\n\u2013 J\u00e4tteroligt, jag ska sj\u00e4lv dit och titta, s\u00e4ger Janne Andersson.\u00a0\n"}
{"header": "Studio DN: Det vill Alice Bah Kuhnke \u2013 MP:s toppkandidat i EU-valet", "date": "2019-04-03T19:00:00", "link": "https://www.dn.se/nyheter/politik/intervju-studio-dn-det-vill-alice-bah-kuhnke-mps-toppkandidat-i-eu-valet/", "message": "\nF\u00f6r n\u00e5got \u00e5r sedan best\u00e4mde sig MP:s toppnamn f\u00f6r att sluta flyga privat. D\u00e4rf\u00f6r har Alice Bah Kuhnke tagit beslutet att bos\u00e4tta sig i Bryssel i st\u00e4llet f\u00f6r att veckopendla, om hon blir invald i parlamentet.\n\n\n\nHur ska du d\u00e5 g\u00f6ra f\u00f6r att h\u00e5lla kontakten med dina v\u00e4ljare p\u00e5 hemmaplan?\n- Jag t\u00e4nker ju dels \u00e5ka t\u00e5g. Mycket och ofta. Och vid sidan av det s\u00e5 har vi en rad id\u00e9er som jag hoppas kunna presentera s\u00e5 sm\u00e5ningom, de bygger mycket p\u00e5 teknik.\nI intervjun i \u201dStudio DN\u201d ber\u00e4ttar hon om sin fria roll i Europaparlamentet, om att alla medlemsstater b\u00f6r f\u00e5 ett utsl\u00e4ppstak, om sin syn p\u00e5 klimathotet \u2013 och varf\u00f6r hon \u00e4r b\u00e4st med tre tanter i Sk\u00f6vde. H\u00e4r kan du l\u00e4sa en kortare version i textform \u2013 h\u00f6r hela samtalet i podden h\u00e4r:\n\n\n\n      L\u00e4nk till ljudspelare\n    \n\n\n"}
{"header": "Staffanstorp nekar st\u00f6d till IS-\u00e5terv\u00e4ndare", "date": "2019-04-03T20:39:40", "link": "https://www.dn.se/nyheter/politik/staffanstorp-nekar-stod-till-is-atervandare/", "message": "\nF\u00f6rslaget som klubbades igenom p\u00e5 onsdagskv\u00e4llen sl\u00e5r bland annat fast att \u00e5terv\u00e4ndande IS-terrorister inte \u00e4r v\u00e4lkomna till Staffanstorps kommun. Enligt beslutet kommer de inte heller att kunna erh\u00e5lla st\u00f6d i n\u00e5gon form av kommunen.\n\n\n\n\u201dJag \u00e4r mycket n\u00f6jd med att Staffanstorps h\u00f6gsta beslutande organ, valt av kommuninv\u00e5narna, tydligt st\u00e5r upp f\u00f6r terrorns offer och r\u00f6stade f\u00f6r kommunstyrelsens beslut att IS-terrorister inte ska f\u00e5 del av v\u00e5ra v\u00e4lf\u00e4rdssystem\u201d, skriver kommunstyrelsens ordf\u00f6rande Christian Sonesson (M) i ett sms till TT.\n\n\n\n\n\n            Christian Sonesson (M).\n            \n              Foto: Sandra Henningsson\n            \n\n\nF\u00f6rslaget r\u00f6stade igenom med siffrorna 23 ja och 17 nej, en avstod.\nOm det blir m\u00f6jligt att efterleva beslutet \u00e4r dock os\u00e4kert. Flera forskare och jurister har kritiserat f\u00f6rslaget och menar att det saknar lagligt st\u00f6d. De har p\u00e5pekat att alla kommuner \u00e4r bundna av bland annat socialtj\u00e4nstl\u00e4gen som reglerar vem som kan f\u00e5 f\u00f6rs\u00f6rjningsst\u00f6d.\nOcks\u00e5 Moderaternas ledare Ulf Kristersson \u00e4r kritisk till f\u00f6rslaget.\n\u2013 Jag f\u00f6rst\u00e5r signalen man vill skicka, men jag skulle f\u00f6resl\u00e5 att kommunen g\u00f6r som de flesta andra kommuner: f\u00f6ljer lagstiftningen. Sedan f\u00e5r man g\u00f6ra vad man kan f\u00f6r att \u00e4ndra den lagstiftningen, har han tidigare sagt till TT.\n"}
{"header": "Ewa Stenberg: Greta Thunberg kan g\u00f6ra MP till ett fossil", "date": "2019-04-03T18:58:57", "link": "https://www.dn.se/nyheter/politik/ewa-stenberg-greta-thunberg-kan-gora-mp-till-ett-fossil/", "message": "\n\u201dEfter att ha talat med s\u00e5 m\u00e5nga av v\u00e5ra ledare har jag insett att de har klimatkrisen under kontroll, de f\u00f6rst\u00e5r krisl\u00e4get och \u00e4r redo att agera. S\u00e5 jag har beslutat att sluta strejka och \u00e5terv\u00e4nda till skolan f\u00f6r gott\u201d\n\n\n\nGreta Thunberg sk\u00e4mtade p\u00e5 Twitter, det var ju f\u00f6rsta april i m\u00e5ndags. Sanningen \u00e4r att ledarna inte alls har imponerat. \u00a0De globala utsl\u00e4ppen av koldioxid har just slagit rekord.\nOcks\u00e5 i den unga klimatk\u00e4mpens eget hemland g\u00e5r utvecklingen \u00e5t fel h\u00e5ll, enligt klimatpolitiska r\u00e5det. Koldioxidutsl\u00e4ppen minskar inte lika mycket som de gjorde fram till 2014. Trots detta ber\u00f6mmer sig den svenska regeringen av att g\u00e5 i t\u00e4ten f\u00f6r att hejda den globala uppv\u00e4rmningen .\nMilj\u00f6partiet gick till val med budskapet : Nu! Klimatet kan inte v\u00e4nta. Sju av \u00e5tta svenska riksdagspartier st\u00e5r bakom riksdagens m\u00e5l om klimatanpassning.\u00a0\n\n\n\n\n        Milj\u00f6partiet har blivit medel\u00e5lders och har anpassat sig till makten\n      \n\u00c4nd\u00e5 finns ingen \u00e5tg\u00e4rdsplan f\u00f6r hur Sverige ska leva upp till sina egna m\u00e5l. F\u00f6r dem som iakttar Milj\u00f6partiets och Socialdemokraternas \u00f6ppna strid om huruvida flygtrafiken till Arlanda ska f\u00f6rdubblas eller ej \u00e4r riktningen oklar. Inte heller i Bryssel kommer medlemsl\u00e4nderna \u00f6verens om hur unionens egna m\u00e5l ska n\u00e5s.\nMilj\u00f6partiet har blivit medel\u00e5lders och har anpassat sig till makten. Ett gr\u00e5nande parti blickar mot strejkande skolelevers bortv\u00e4nda ryggar. Det \u00e4r de unga demonstranterna som f\u00e5r forskarnas st\u00f6d, inte den svenska regeringens klimatpolitik.\n\n\n\nAlice Bah Kuhnke (MP): Som EU-parlamentariker \u00e4r jag mycket mer fri\u00a0\nMP l\u00e4ngtar tillbaka till n\u00e4r partiet framstod som ett vision\u00e4rt alternativ - och f\u00f6rs\u00f6ker n\u00e5 dit utan att sk\u00e4nka bort makten. Alice Bah Kuhnke v\u00e4ljer en radikalare klimatagenda i EU-valr\u00f6relsen, d\u00e4r det inte finns n\u00e5gon regeringsbildning att ta h\u00e4nsyn till. I valkampanjen h\u00f6rs den politik som MP kompromissat bort h\u00e4r hemma.\nMen Greta Thunberg och de skolstrejkande kr\u00e4ver snabba resultat. Kan MP inte leverera riskerar det att f\u00f6rvandlas till ett politiskt fossil.\n"}
{"header": "Dramatisk omkullridning f\u00f6r legendaren Whitaker", "date": "2019-04-03T20:24:35", "link": "https://www.dn.se/sport/dramatisk-omkullridning-for-legendaren-whitaker/", "message": "\nDen svenska ridsportpubliken har en speciell plats i sina hj\u00e4rtan f\u00f6r britten John Whitaker.\nTillsammans med den vita sagoh\u00e4sten Milton tjusade John Whitaker under 80- och 90-talet publiken, och ekipaget n\u00e5dde stora framg\u00e5ngar.\n\n\n\nI dag har Milton f\u00f6r l\u00e4nge sedan g\u00e5tt i pension, men John Whitaker forts\u00e4tter att \u00e5ka Europa runt och t\u00e4vla vidare..\nTrots att Whitaker \u00e4r 63 \u00e5r h\u00e5ller han fortfarande h\u00f6g klass som ryttare.\nI onsdagens f\u00f6rsta internationella hoppklass i de \u00e5rliga h\u00e4stt\u00e4vlingarna i Scandinavium i G\u00f6teborg var dock oturen framme f\u00f6r John Whitaker och hans h\u00e4st Argento.\u00a0\nEfter hinder nummer sju gick ekipaget omkull.\nDet s\u00e5g dramatiskt ut, men John Whitaker var snabbt uppe p\u00e5 f\u00f6tterna igen. Tillsammans med Argento, som funktion\u00e4rerna hade f\u00e5ngat in, kunde han sedan l\u00e4mna banan till fots.\nEfter omkullridningen unders\u00f6ktes John Whitaker direkt av l\u00e4kare p\u00e5 plats i Scandinavium. Under torsdagen kommer en ny unders\u00f6kning att genomf\u00f6ras f\u00f6r att d\u00e5 avg\u00f6ra om han kan t\u00e4vla vidare i G\u00f6teborg \u2013 t\u00e4vlingarna p\u00e5g\u00e5r till och med s\u00f6ndag.\n\n\n\n\u00c4ven Argento unders\u00f6ktes efter omkullridningen, och veterin\u00e4ren kunde snabbt ge lugnande besked. H\u00e4sten hade klarat sig utan skador.\n"}
{"header": "En man till sjukhus efter storbr\u00e5k i V\u00e4ster\u00e5s", "date": "2019-04-03T19:30:39", "link": "https://www.dn.se/nyheter/en-man-till-sjukhus-efter-storbrak-i-vasteras/", "message": "\nPolisen anl\u00e4nde till Vasaparken, n\u00e4ra Centralstationen i V\u00e4ster\u00e5s, strax efter larmet om ett stort slagsm\u00e5l.\u00a0\n\u2013 N\u00e4r vi anl\u00e4nde hade br\u00e5ket upph\u00f6rt, men vi antr\u00e4ffade ett antal personer p\u00e5 platsen. Vi fick \u00e4ven vittnesuppgifter om att flera personer l\u00e4mnat parken, s\u00e4ger Daniel Vikdahl, presstalesperson f\u00f6r polisen i region Mitt.\n\n\n\n\u2013 P\u00e5 platsen hittade vi en skadad man i 20-\u00e5rs\u00e5ldern som f\u00f6rdes till sjukhus. Vi id- kontrollerade ett antal personer som vi bed\u00f6mer kan vara intressanta d\u00e5 de \u00e4r i samma \u00e5lder som den skadade, n\u00e5gon av dem topsades vet jag.\nEnligt Daniel Vikdahl bed\u00f6ms mannen inte ha skadats allvarligt.\n\u2013 Ingen \u00e4r frihetsber\u00f6vad och vi har heller ingen misst\u00e4nkt i detta l\u00e4ge. Vi utreder den h\u00e4r h\u00e4ndelsen som grov misshandel.\nHan kan inte bekr\u00e4fta att vapen ska ha f\u00f6rekommit vid br\u00e5ket.\n\u2013 Jag vet inte vad br\u00e5ket handlade om och kan inte uttala mig om vilka typer av tillhyggen som ska ha anv\u00e4nts eftersom det r\u00f6r sig om vittnesuppgifter. Vii hittade inga tillhyggen p\u00e5 platsen.\n"}
{"header": "Robin Olsen petas i Roma", "date": "2019-04-03T21:07:09", "link": "https://www.dn.se/sport/fotboll/robin-olsen-petas-i-roma/", "message": "\nOlsen har haft en formsvacka under vintern, och inf\u00f6r Fiorentinamatchen sade Ranieri att han skulle avvakta tr\u00e4ningen innan han best\u00e4mde sig f\u00f6r vem som skulle st\u00e5 p\u00e5 onsdagen.\n\n\n\nSvaret blev 35-\u00e5rige Mirante, som kom till Roma fr\u00e5n Bologna i somras.\n\nhttps://twitter.com/OfficialASRoma/status/1113501530676768768\n\nRobin Olsens position som f\u00f6rstem\u00e5lvakt i Roma har varit tydlig \u00e4nda fram till nyligen. Den nye tr\u00e4naren Claudio Ranieri har gett olika besked om m\u00e5lvaktssituationen.\nInf\u00f6r Ranieris f\u00f6rsta match sade han att han skulle avvakta tr\u00e4ningen innan han best\u00e4mde sig f\u00f6r vem som skulle st\u00e5. Det blev d\u00e5 Olsen. Inf\u00f6r f\u00f6rra matchen, mot Napoli i s\u00f6ndags, f\u00f6rsvarade Ranieri svensken och sade att han inte skulle plocka bort honom.\n\u2013 Jag tycker att Robin \u00e4r en j\u00e4tteduktig m\u00e5lvakt, jag gillade honom redan innan han kom till Roma, jag f\u00f6ljde honom redan d\u00e5. Han har mitt f\u00f6rtroende, sade romaren.\nRoma f\u00f6rlorade den matchen med 1\u20134. Tre dagar senare f\u00e5r svensken sitta p\u00e5 b\u00e4nken.\n\n\n\nMatchen mot Fiorentina startar 21.00.\nL\u00e4s mer: Robin Olsen om hur han utvecklats i Roma\u00a0\n"}
{"header": "Ministern: \u201dInga sk\u00e4l att hemligh\u00e5lla lista \u00f6ver utsatta f\u00f6rorter\u201d", "date": "2019-04-03T20:22:45", "link": "https://www.dn.se/nyheter/sverige/ministern-inga-skal-att-hemlighalla-lista-over-utsatta-fororter/", "message": "\nI g\u00e5r kunde DN ber\u00e4tta att flera kommunalr\u00e5d runt om i landet \u00e4r kritiska till att den lista \u00f6ver \u201dutsatta\u201d och \u201ds\u00e4rskilt utsatta\u201d omr\u00e5den som polisen publicerat och uppdaterat under sedan 2015 g\u00f6rs offentlig.\n\n\n\nEnligt DN:s k\u00e4llor har inte heller NOA, Polisens nationella operativa avdelning, best\u00e4mt sig f\u00f6r om eller n\u00e4r \u00e5rets lista ska offentligg\u00f6ras.\nMen justitieministern, som invigningstalade p\u00e5 Brottsf\u00f6rebyggande r\u00e5dets \u00e5rliga konferens i G\u00f6teborg p\u00e5 onsdagen, anser att listan \u00e4r ett bra verktyg.\n\u2013 Det finns inga sk\u00e4l att hemligh\u00e5lla den. Det \u00e4r viktigt med \u00f6ppenhet och att vi inte sopar n\u00e5gra problem under mattan, s\u00e4ger Morgan Johansson.\nErik Pelling, S-kommunalr\u00e5d i Uppsala och en av dem som vill att kommunen ska bort fr\u00e5n listan, beskriver listan som \u201dett f\u00f6rlegat sv\u00e4rd\u201d.\n\u2013 Kriterierna f\u00f6r att hamna p\u00e5 den \u00e4r inte transparenta. Det g\u00f6r att det blir sv\u00e5rt att veta vad vi som kommuner egentligen ska g\u00f6ra. Vi f\u00e5r lite extra polisresurser \u2013 men det r\u00e4cker inte efter resten haltar, s\u00e4ger han.\nHan anser dock inte att det finns n\u00e5gon anledning att hemligh\u00e5lla listan \u2013 \u00e4ven om han tycker att den har en stigmatiserade och kontraproduktiv effekt.\n\n\n\n\u2013 Polisen har ju redan sl\u00e4ppt anden ur flaskan, s\u00e5 att s\u00e4ga. I det h\u00e4r l\u00e4get \u00e4r det b\u00e4ttre att polisen bli \u00e4nnu mer \u00f6ppen gentemot oss kommuner, s\u00e5 att vi vet vad vi ska g\u00f6ra f\u00f6r att komma bort fr\u00e5n den, s\u00e4ger Erik Pelling.\nUnder Morgan Johanssons invigningstal under Br\u00e5-konferensen i G\u00f6teborg lovade han att regeringen i n\u00e4sta vecka ska presentera en ny satsning p\u00e5 just de utsatta omr\u00e5dena, pengar som ska f\u00f6rdelas av Delegationen mot segregation.\nHan kan dock inte specificera hur den satsningen ser ut.\u00a0\n\u2013 Vi \u00e5terkommer i fr\u00e5gan, var det enda besked han kunde ge.\nUnder f\u00f6rra mandatperioden utlovades 20 miljarder kronor under en tio\u00e5rsperiod \u2013 men de pengarna \u201df\u00f6rsvann\u201d i och med att M+KD:s budget gick igenom.\nInnan invigningstalet vid konferensen bes\u00f6kte justitieministern det fullbelagda h\u00e4ktet i G\u00f6teborg:\n\u2013 Situationen \u00e4r ett tecken p\u00e5 att polisens brottsbek\u00e4mpning blivit effektivare och att den rad av straffsk\u00e4rpningar och andra kriminalpolitiska beslut som regeringen fattat b\u00f6rjat f\u00e5 effekt, sade Morgan Johansson.\nI sitt tal kunde han \u201dinte nog understryka att brottsbek\u00e4mpningen och det brottsf\u00f6rebyggande arbetet m\u00e5ste g\u00e5 hand i hand.\u201d\n\u2013 Jag ser m\u00e5nga tecken p\u00e5 att det brottf\u00f6rebyggande arbetet fungerar allt b\u00e4ttre, sa justitieministern.\n\u00c4ven Karin Svanberg, enhetschef p\u00e5 Br\u00e5, ser tecken p\u00e5 att det brottsf\u00f6rebyggande arbetet utvecklats. Det finns dock ett stort men:\nEn utv\u00e4rdering av de tv\u00e5 senaste \u00e5rens brottsf\u00f6rebyggande arbete som Br\u00e5 presenterades under konferensen visar att de lokala brottsf\u00f6rebyggarna i kommunerna, de som g\u00f6r jobbet, inte uppfattar att arbetet prioriteras \u2013 trots allt fagert tal.\n\u2013 Vi har en m\u00e4rklig situation d\u00e4r Sverige p\u00e5 pappret aldrig haft s\u00e5 m\u00e5nga \u2013 \u00e4nd\u00e5 saknas det fortfarande omr\u00e5despoliser i en majoritet av kommunerna. I en femtedel av dem finns det ingen omr\u00e5despolis alls, s\u00e4ger hon.\n\n\n\nMorgan Johansson pekade p\u00e5 flera exempel p\u00e5 brottsf\u00f6rebyggande arbete som gjorts under de senaste tv\u00e5 \u00e5ren som visat sig ge god effekt.\u00a0\nHan lyfte s\u00e4rskilt i Seved och Herrg\u00e5rden i Malm\u00f6 samt i Gamlestaden, Nordstan och G\u00e5rdsten i G\u00f6teborg.\nD\u00e4r har brottskurvorna brutits och nyrekryteringen till de kriminella g\u00e4ngen minskat. Detta inte minst tack vare att n\u00e4ringsidkare och fastighets\u00e4gare i st\u00f6rre utstr\u00e4ckning under de senaste \u00e5ren engagerat sig i geografiskt begr\u00e4nsade projekt. De kallas f\u00f6r Business Improvement Districts (BID) och inneb\u00e4r att fastighets\u00e4garna tillsammans med boende och offentliga akt\u00f6rer lyfter ett omr\u00e5de genom till exempel investeringar i den offentliga milj\u00f6n, fastigheter och i trygghetsskapande \u00e5tg\u00e4rder.\u00a0\nEn annan framg\u00e5ngsfaktor \u00e4r att den st\u00e4ndigt omtalade vikten av samverkan mellan dessa civila akt\u00f6rer och myndigheter b\u00f6rjar sl\u00e5 igenom i praktiken.\n\u2013 Vi \u00e4r ocks\u00e5 \u00f6vertygade om att de satsningar p\u00e5 s\u00e5 kallad situationell brottsprevention, som till exempel ut\u00f6kad kamera\u00f6vervakning, kommer att fungera brottsf\u00f6rebyggande.\nRegeringen kommer dock inte att g\u00f6ra n\u00e5gon riktad satsning specifikt p\u00e5 det lokala, brottsf\u00f6rebyggande arbetet.\n\u2013 VI g\u00f6r redan en rad bredare satsningar p\u00e5 brottsbek\u00e4mpning. Till de lokala akt\u00f6rerna i kommunerna, de som g\u00f6r skillnad p\u00e5 riktigt, kan jag bara s\u00e4ga att forts\u00e4tt samverka som ni g\u00f6r \u2013 det \u00e4r det som det i grunden handlar om, sa han till de 600 praktiker, poliser och forskare som deltar i konferensen.\n"}
{"header": "Man skottskadad i Helsingborg", "date": "2019-04-03T20:02:34", "link": "https://www.dn.se/nyheter/sverige/man-skjuten-i-helsingborg-okant-skadelage/", "message": "\nPolisen anl\u00e4nde till Storgatan i centrala Helsingborg efter att en person ringt in och larmat om en skottlossning. Patrullen hittade d\u00e5 en skottskadad man, som fick f\u00f6ras till sjukhus i polisbil.\u00a0\n\n\n\n\u2013 Mannen v\u00e5rdas p\u00e5 sjukhus och vi har inga uppgifter om hans skadel\u00e4ge, s\u00e4ger Calle Persson, presstalesperson i region Syd.\nPolisen har \u00e4nnu ingen misst\u00e4nkt f\u00f6r skjutningen, som skedde utomhus i stadens centrala delar. Enligt Calle Persson kommer skjutningen f\u00f6rmodligen att rubriceras som mordf\u00f6rs\u00f6k.\n\u2013 Vi har sp\u00e4rrat av brottsplatsen och f\u00f6rs\u00f6ker nu ta reda p\u00e5 vad det \u00e4r som har h\u00e4nt. Vi pratar med vittnen och unders\u00f6ker om det finns \u00f6vervakningskameror p\u00e5 platsen. Teknikerna har \u00e4nnu inte anl\u00e4nt men det kommer de g\u00f6ra s\u00e5 sm\u00e5ningom, s\u00e4ger han.\nHelsingborgs Dagblad har talat med flera vittnen som befann sig p\u00e5 platsen vid tiden f\u00f6r skjutningen. En kvinna s\u00e4ger till tidningen att mellan 10 och 20 m\u00e4n stod i en grupp p\u00e5 gatan och diskuterade n\u00e5got, n\u00e4r skott pl\u00f6tsligt h\u00f6rdes.\n\u2013 Killarna stod i h\u00f6rnet p\u00e5 andra sidan gatan n\u00e4r jag gick \u00f6ver \u00f6verg\u00e5ngsst\u00e4llet. Sen s\u00e5g jag en kille med luva \u00f6ver ansiktet som tog upp en pistol, hur han str\u00e4ckte fram den och s\u00e5 sk\u00f6t han. \u00c5tta skott tror jag att det var, s\u00e4ger vittnet till Helsingborgs Dagblad.\u00a0\n"}
{"header": "Kalla: \u201dInte k\u00e4nts sj\u00e4lvklart att forts\u00e4tta\u201d", "date": "2019-04-03T21:02:04", "link": "https://www.dn.se/sport/kalla-inte-kants-sjalvklart-att-fortsatta/", "message": "\n\u2013 Det har ju inte alltid k\u00e4nts helt sj\u00e4lvklart att jag skulle forts\u00e4tta, s\u00e4ger hon till Expressen.\nSamtidigt som det svenska damlandslaget har lyft sig p\u00e5 m\u00e5nga s\u00e4tt under s\u00e4songen har Kalla k\u00e4mpat i motvind och inte kommit upp i den niv\u00e5 hon \u00e4r van vid. Under VM i Seefeld ville hon inte ge n\u00e5gra besked om framtiden.\n\n\n\n\u2013 N\u00e4r det varit som tyngst, n\u00e4r jag varit som l\u00e4ngst ifr\u00e5n d\u00e4r jag vill vara, d\u00e5 har det inte varit s\u00e5 d\u00e4r j\u00e4ttepeppande att k\u00e4mpa om en... tja 15:e plats, s\u00e4ger Kalla, som menar att \u201ddet har varit drygt med alla fr\u00e5gor\u201d.\nEn ljuspunkt fr\u00e5n s\u00e4songen \u00e4r dock hennes insats i VM-stafetten, d\u00e4r 31-\u00e5ringen gjorde en superstr\u00e4cka och var med och b\u00e4ddade f\u00f6r det svenska guldet.\n\u2013 Stafetten var verkligen viktig f\u00f6r mig. Att f\u00e5 k\u00e4nna att det svarade. Att f\u00e5 k\u00e4nna hur det \u00e4r att vara i form, att pl\u00f6tsligt ha ett register av fart att spela ut, s\u00e4ger Charlotte Kalla.\n"}
{"header": "Centerpartiet satsar 40 miljoner extra p\u00e5 kvinnojourer", "date": "2019-04-03T21:12:04", "link": "https://www.dn.se/nyheter/politik/centerpartiet-satsar-40-miljoner-extra-pa-kvinnojourer/", "message": "\nMedan C-ledaren g\u00e5r runt i lokalen s\u00e4ger hon att det \u00e4r som att vi befinner oss i en f\u00f6rskola. Men de tonade rutorna och kodl\u00e5sen p\u00e5 varje d\u00f6rr till rummen talar f\u00f6r att det drivs ett annan slags verksamhet.\u00a0\n\n\n\nDet \u00e4r p\u00e5 en hemlig ort i Sverige vi m\u00f6ter C-ledaren tillsammans med verksamhetschefen Bridgett Stehag som driver en av Sveriges cirka 200 kvinno- och tjejjourer.\u00a0\nIngen av hemmets inskrivna sju kvinnor och 20 barn finns p\u00e5 plats. De \u00e4r p\u00e5 utflykt.\u00a0\n\u2013 Vi brukar ha en del utflykter f\u00f6r barnen och deras mammor. Det \u00e4r viktigt att de f\u00e5r komma ut och k\u00e4nna sig fria, att det finns n\u00e5got mer \u00e4n att vara r\u00e4dd, s\u00e4ger Bridgett Stehag.\nL\u00e4s ocks\u00e5: \u201dHan slog mig s\u00e5 h\u00e5rt att jag fick stanna hemma fr\u00e5n jobbet i en vecka\u201d\u00a0\nUnder f\u00f6rra \u00e5ret var det \u00f6ver 55.000 personer som tog kontakt med kvinnojourer, av dessa var 94 procent kvinnor, enligt en rapport fr\u00e5n Unizon, som tidigare hette Sveriges kvinno- och tjejjourers riksf\u00f6rbund.\u00a0\nI fredags presenterades en annan budgetprioritering p\u00e5 45 miljoner kronor f\u00f6r att stoppa m\u00e4ns v\u00e5ld p\u00e5 kvinnor, varav 10 miljoner g\u00e5r till Nationellt Centrum f\u00f6r Kvinnofrid\u00a0\n\n\n\nNu ber\u00e4ttar Annie L\u00f6\u00f6f om ett ytterligare tillskott till j\u00e4mst\u00e4lldhetsarbetet. Det handlar om 40 miljoner kronor till landets tjej- och kvinnojourer, ut\u00f6ver grundanslaget p\u00e5 100 miljoner. Tillskottet motsvarar ungef\u00e4r en halvtidstj\u00e4nst per kvinnojour i Sverige per \u00e5r, enligt C-ledaren.\n\u2013 Det h\u00e4r \u00e4r pengar som Centerpartiet har k\u00e4mpat f\u00f6r i budgetf\u00f6rhandlingarna. Just f\u00f6r att j\u00e4mst\u00e4lldhetsmyndigheten, som kommer att vara kvar, \u00e4r en viktig del i j\u00e4mst\u00e4lldhetsarbetet i Sverige, s\u00e4ger Annie L\u00f6\u00f6f och forts\u00e4tter:\u00a0\n\u2013 Men man kan inte bara fokusera p\u00e5 en myndighet, ska man arbeta med j\u00e4mst\u00e4lldhetsmyndigheten m\u00e5ste man ocks\u00e5 komplettera resurserna och satsningarna till alla de akt\u00f6rer som arbetar med kvinnors trygghet ut i verkligheten. Det perspektivet har Centerpartiet haft under budgetf\u00f6rhandlingarna.\u00a0\nL\u00e4s ocks\u00e5: Fi vill ha haverikommission om v\u00e5ld i n\u00e4ra relationer\u00a0\nBridgett Stehag s\u00e4ger att mer pengar alltid \u00e4r v\u00e4lkommet.\u00a0\n\u2013 Jag tycker att det \u00e4r v\u00e4lbeh\u00f6vligt. Kvinnojourer lever i en ovisshet kring finansiering. Alla satsningar som belyser v\u00e5r situation och som f\u00f6rb\u00e4ttrar, s\u00e5 att vi p\u00e5 golvet kan st\u00f6tta v\u00e5ldsutsatta kvinnor och barn tar vi gladeligen emot, s\u00e4ger hon.\u00a0\nEfter SVT:s dokument\u00e4r om Josefin Nilsson har trycket \u00f6kat p\u00e5 kvinnojourer. Det uppger \u00e4ven denna kvinnojour.\u00a0\n\u2013 Men vi har n\u00e4stan alltid h\u00f6gt tryck h\u00e4r och det h\u00e4nder att vi inte kan ta emot v\u00e5ldsutsatta kvinnor f\u00f6r att vi inte r\u00e4cker till, s\u00e4ger Bridgett Stehag till Annie L\u00f6\u00f6f n\u00e4r de sitter i ett av hemmets rum.\u00a0\nF\u00f6rutom pengar efterlyser verksamhetschefen nationella riktlinjer.\u00a0\n\u2013 Som kvinnojour tar vi emot placeringar fr\u00e5n v\u00e4ldigt m\u00e5nga olika socialtj\u00e4nster i hela landet. D\u00e5 vi sitter i en unik position ser vi hur olika det g\u00f6rs runtom i landet, s\u00e4ger Bridgett Stehag.\nVerksamhetschefen menar att skyddet och st\u00f6det en v\u00e5ldsutsatt kvinna s\u00f6ker kan skilja sig beroende p\u00e5 var hon bor.\u00a0\n\u2013 I samma \u00e4rende kan det ocks\u00e5 skilja sig mycket hur olika instanser bed\u00f6mer och d\u00f6mer i \u00e4rendet. S\u00e5 ska det inte vara \u2013 att olika instanser jobbar emot varandra. Det g\u00f6r det mycket sv\u00e5rt f\u00f6r de enskilda utsatta kvinnorna och barn, s\u00e4ger hon.\n\n\n\nTillsammans med kompetens skulle nationella riktlinjer kunna jobba bort \u201dtyckandet\u201d, tror hon.\n\u2013 Vi skulle tycka att det skulle vara positivt f\u00f6r barnens och kvinnornas r\u00e4ttss\u00e4kerhet, s\u00e4ger Bridgett Stehag.\u00a0\nRiktlinjerna skulle r\u00f6ra alltifr\u00e5n bed\u00f6mningar i dessa \u00e4renden till vad som anses vara ett l\u00e4mpligt boende till polisens och domstolarnas arbete.\nAnnie L\u00f6\u00f6f anser att fr\u00e5gan om nationella riktlinjer \u00e4r intressant och viktig.\n\u2013 Jag ska ta med mig det f\u00f6r att det h\u00e4r n\u00e5got som vi kan driva p\u00e5 gentemot regeringen. Att se till att det finns uppdaterade riktlinjer som skapar trygghet f\u00f6r kvinnor oavsett vilka kommuner de kommer ifr\u00e5n. Dessa kvinnor ska inte beh\u00f6va olika skydd beroende p\u00e5 vilken postadress de har, s\u00e4ger Annie L\u00f6\u00f6f.\u00a0\n\n\n\n\n            Urval av regeringens prioriteringar i v\u00e5rbudgeten:\n          \n340 miljoner kronor p\u00e5 arbetsmarknadspolitiska \u00e5tg\u00e4rder, bland annat p\u00e5 det som kallas lokala jobbsp\u00e5r.\n150 miljoner kronor till att f\u00f6rst\u00e4rka LSS och st\u00f6d f\u00f6r personer som har behov av hj\u00e4lp med andning och sondmatning.\u00a0\n50 miljoner kronor p\u00e5 natt\u00e5g. Pengarna ska anv\u00e4ndas till att upphandla t\u00e5gtrafik mellan Sverige och destinationer i andra l\u00e4nder, samt till de kringkostnader som uppkommer i form av expertis och f\u00f6rvaltningsavgifter.\n45 miljoner kronor f\u00f6r att stoppa m\u00e4ns v\u00e5ld p\u00e5 kvinnor, varav 10 miljoner g\u00e5r till Nationellt Centrum f\u00f6r Kvinnofrid.\u00a0\n\n\n\nVisa mer\n\n\n\n\n\n\n\n"}
{"header": null, "date": null, "link": "https://www.dn.se/nyheter/varlden/chicagos-nya-borgmastare-historisk-1/", "message": "\n\u2013 M\u00e4nniskor hoppas p\u00e5 en ny riktning. Att f\u00e5 f\u00f6rkroppsliga det \u00e4r \u00f6verv\u00e4ldigande, s\u00e4ger Lightfoot, som fick 74 procent av r\u00f6sterna.\nLightfoot blir den f\u00f6rsta svarta kvinna att inneha \u00e4mbetet i staden, hon \u00e4r \u00e4ven den f\u00f6rsta som \u00e4r \u00f6ppet homosexuell. Chicago har tidigare haft en svart borgm\u00e4stare och en som varit kvinna. Lori Lightfoot har en dotter tillsammans med frun Amy Eshleman.\u00a0\n\n\n\nLightfoot besegrade kandidaten Toni Preckwinkle med stor marginal. Preckwinkle meddelade att hon ringt och gratulerat Lightfoot f\u00f6r en v\u00e4l genomf\u00f6rd kampanj enligt AP.\u00a0\nLightfoot lovade i sitt tal att hj\u00e4lpa Chicagos l\u00e5ginkomsttagare, eftersom hon menade att de blivit ignorerade under en l\u00e5ng tid.\u00a0\n\u2013 Tillsammans kan vi g\u00f6ra Chicago till en plats d\u00e4r omr\u00e5det du bor i inte ska avg\u00f6ra ditt \u00f6de, sa Lightfoot till den jublande publiken.\nHon sa \u00e4ven i talet att folk ser en stad \u00e5terf\u00f6das, en plats d\u00e4r ras och vem du \u00e4lskar inte spelar n\u00e5gon roll rapporterar AP.\n"}
{"header": null, "date": null, "link": "https://www.dn.se/nyheter/varlden/bouteflika-avgar-omedelbart/", "message": "\nBeskedet kom sedan den statliga tv-kanalen ENTV p\u00e5 m\u00e5ndagen uppgett att Bouteflika skulle avg\u00e5 f\u00f6re den 28 april. Och redan dagen efter beskedet valde den 82-\u00e5rige Bouteflika att meddela sin avg\u00e5ng.\n\n\n\nBouteflika skriver i ett brev att han genom sitt beslut vill hj\u00e4lpa sina landsm\u00e4n att kunna ge Algeriet en b\u00e4ttre framtid.\nAvg\u00e5ngen kommer efter omfattande protester mot honom under de senaste veckorna. Protesterna inleddes sedan Bouteflika, i strid mot grundlagen, meddelat att han skulle st\u00e4lla upp f\u00f6r en femte mandatperiod.\nNu skriver den statliga nyhetsbyr\u00e5n APS och Algerie 1 att presidenten p\u00e5 tisdagen meddelat att han avg\u00e5r med omedelbar verkan.\nI helgen tog arm\u00e9chefen Ahmad Gaid Salah initiativ till en konstitutionell process f\u00f6r att avs\u00e4tta Bouteflika, n\u00e5got som Salah fortsatte under tisdagen med h\u00e4nvisning till presidentens sviktande h\u00e4lsa.\n\u2013 Orsaken till att vi f\u00f6rs\u00f6ker hitta en l\u00f6sning p\u00e5 krisen kommer sig enbart av v\u00e5r trohet gentemot faderlandet, och enbart faderlandet, eftersom vi \u00e4r \u00f6vertygade om det algeriska folkets f\u00f6rm\u00e5ga att ta sig ur kriser, hur allvarliga de \u00e4n kan vara, detta tack vare dess historiska och m\u00e4nskliga resurser som \u00e4r fyllda av patriotism och eftersom vi \u00e4r \u00f6vertygade om att hur l\u00e4nge en person \u00e4n lever s\u00e5 kommer den att f\u00f6rsvinna en dag, medan hemlandet lever f\u00f6r evigt, sa Salah till nyhetsbyr\u00e5n APS.\u00a0\nAbdelaziz Bouteflika har varit president sedan 1999 och omvalts med stor majoritet tv\u00e5 g\u00e5nger.\n"}
{"header": null, "date": null, "link": "https://www.dn.se/nyheter/varlden/tusental-lemlastade-delfiner-spolas-upp-pa-franska-strander/", "message": "\nVarje m\u00e5nad spolas hundratals leml\u00e4stade delfiner upp p\u00e5 de franska str\u00e4nderna. Enligt milj\u00f6organisationen Sea Shepherd \u00e4r anledningen till de makabra fynden att delfinerna utg\u00f6r en bif\u00e5ngst vid yrkesfiske, efter fr\u00e4mst havsabborre.\n\n\n\nEnligt f\u00f6retr\u00e4dare f\u00f6r Sea Shepherd s\u00e5 spolas cirka 20 procent av alla delfiner som d\u00f6das upp p\u00e5 land. Omkring 6.000\u201310.000 djur faller offer f\u00f6r fiskarnas tr\u00e5lar och redskap varje \u00e5r.\nDelfinerna som hittats har drabbats av frakturer, brutna fenor, och s\u00e5r fr\u00e5n fisken\u00e4t. Franska myndigheter samlar ihop kropparna i h\u00f6gar, f\u00f6r att sedan transportera bort dem fr\u00e5n str\u00e4nderna.\nDen franska marinbiologiska forskningsstationen Observatoire Pelagis skriver p\u00e5 sin hemsida att antalet d\u00f6dade delfiner som sk\u00f6ljts upp p\u00e5 str\u00e4nderna har n\u00e5tt nya rekordniv\u00e5er sedan vintern 2017. Omkring 90 procent av de delfiner som unders\u00f6kts bed\u00f6ms ha d\u00f6tt till f\u00f6ljd av kv\u00e4vning genom fiskeredskap.\nEnligt milj\u00f6organisationen Sea Shepherd s\u00e5 hotar det franska fisket efter havsabborre b\u00e5de fiskartens och delfinernas best\u00e5nd.\u00a0\n"}
{"header": "\u201dDet \u00e4r en sp\u00e4nnande men ocks\u00e5 skr\u00e4mmande tid\u201d", "date": "2019-04-03T17:52:40", "link": "https://www.dn.se/nyheter/varlden/live-folj-dns-utrikesdag-pa-chinateatern-i-stockholm/", "message": "\nDN:s Utrikeskv\u00e4ll arrangerades f\u00f6r 20:e \u00e5ret i rad, och liksom tidigare \u00e5r var intresset stort. Chinateatern var fullsatt n\u00e4r chefredakt\u00f6r Peter Wolodarski inledde kv\u00e4llens samtal d\u00e4r 16 korrespondenter deltog.\n\n\n\n\u2013 Vi g\u00e5r in i en brytningstid, den k\u00e4nslan v\u00e4xer sig starkare och starkare. Det \u00e4r en sp\u00e4nnande men ocks\u00e5 skr\u00e4mmande tid d\u00e4r mycket av det som vi tagit f\u00f6r givet n\u00e4r det g\u00e4ller fr\u00e5gor som demokrati inte l\u00e4ngre g\u00e4ller, sade Wolodarski.\nSamtalen utgick fr\u00e5n de politiska str\u00f6mningar och h\u00e4ndelser som definierar och symboliserar dagens turbulenta v\u00e4rld. De globala klimatstrejkerna, med svenska Greta Thunberg i spetsen, och det blodiga kriget i Syrien, som blivit en sk\u00e5deplats f\u00f6r stormakternas konflikter, var naturliga utg\u00e5ngspunkter.\n\n\n\n\n\n            DN:s korrespondenter Philip Teir, Anna-Lena Laur\u00e9n, och Ingmar Nev\u00e9us.\n            \n              Foto: Marc Femenia\n            \n\n\n\u2013 2018 var ett genombrotts\u00e5r f\u00f6r klimatfr\u00e5gan med rekordv\u00e4rmen under sommaren och den nya typen av aktivism som startades av Greta Thunberg, men vad kommer att kr\u00e4vas f\u00f6r att vi ska n\u00e5 milj\u00f6m\u00e5len, fr\u00e5gade sig DN:s klimatreporter Jannike Kihlberg.\n\u2013 Det \u00e4r s\u00e5 sv\u00e5rt f\u00f6r vuxna att s\u00e4ga nej till barn som s\u00e4ger \u201df\u00f6rst\u00f6r inte v\u00e5rt klimat\u201d, sade Tysklandskorrespondenten Lina Lund.\n\u00c4ven andra globala trender dissekerades under kv\u00e4llen. Bj\u00f6rn af Kleen, DN:s Washingtonkorrespondent, och utrikeskommentatorn Michael Winiarski diskuterade hur synen p\u00e5 cannabis har f\u00f6r\u00e4ndrats, hur marknadskrafterna tagit vid n\u00e4r drogen avkriminaliserats i Kanada och Kalifornien, och hur det har p\u00e5verkat de samh\u00e4llen som ber\u00f6rs.\n\n\n\nKorrespondenterna Anna-Lena Laur\u00e9n, Mia Holmgren, Ingmar Nev\u00e9us, Erik Esbj\u00f6rnsson, Nathan Shachar och Philip Teir deltog i ett panelsamtal om val\u00e5ret 2019, d\u00e5 fler m\u00e4nniskor \u00e4n n\u00e5gonsin g\u00e5r till val v\u00e4rlden \u00f6ver. De utredde vilka fr\u00e5gor som kan bli avg\u00f6rande f\u00f6r valresultaten och vilka konsekvenser det kan f\u00e5 n\u00e4r medborgare i l\u00e4nder som Indien, Finland, Israel, Sydafrika och Ryssland g\u00e5r till valurnorna.\n\u2013 Vi har en l\u00e4sekrets som \u00e4r genuint intresserad av utrikesjournalistik och trycket \u00e4r alltid stort f\u00f6r att f\u00e5r vara med och h\u00f6ra v\u00e5ra utrikeskorrespondenter diskutera de stora fr\u00e5gorna n\u00e4r de kommer hem en g\u00e5ng om \u00e5ret, s\u00e4ger DN:s utrikeschef Pia Skagermark.\nUtrikeskv\u00e4llen modererades \u00e4ven i \u00e5r av DN:s Johar Bendjelloul.\u00a0\n\u2013 Det \u00e4r fantastiskt att ha s\u00e5 m\u00e5nga kunniga m\u00e4nniskor under samma tak, det \u00e4r verkligen inte vardagsmat. Vi f\u00e5r ta del av m\u00e5nga kvalificerade analyser av v\u00e4rldsfr\u00e5gor p\u00e5 kort tid, s\u00e4ger han.\nUtrikeskv\u00e4llen avslutades med ett tal av den amerikanske krigsveteranen Alan Moskin, som ber\u00e4ttade om sina upplevelser fr\u00e5n Andra v\u00e4rldskriget, d\u00e4r han vid krigets slut var med och befriade arbets- och koncentrationsl\u00e4gret Gunskirchen i \u00d6sterrike.\n\u2013 Dagens unga f\u00e5r romantiska bilder av krig fr\u00e5n tv-spel och liknande. Att vara i krig \u00e4r som att komma till helvetet och tillbaks, s\u00e4ger han.\nDen nu 92-\u00e5rige Alan Moskin ber\u00e4ttade om de fasor han bevittnade med egna \u00f6gon n\u00e4r portarna till l\u00e4gret slogs upp, och han uppmanade till motst\u00e5nd mot alla former av fascism, nazism, och hat, v\u00e4rlden \u00f6ver.\n\u2013 Det jag s\u00e5g d\u00e4r var det v\u00e4rsta jag n\u00e5nsin sett och det v\u00e4rsta jag hoppas n\u00e5gonsin beh\u00f6va se. Jag s\u00e5g skelettliknande personer ligga p\u00e5 marken till b\u00e5de h\u00f6ger och v\u00e4nster, det \u00e4r som att beskriva det obeskrivbara.\n\u2013 Hur kunde den civiliserade v\u00e4rlden till\u00e5ta att det h\u00e4r h\u00e4nde? Jag vill inte att n\u00e5gon n\u00e5gonsin gl\u00f6mmer F\u00f6rintelsen, det \u00e4r d\u00e4rf\u00f6r jag g\u00f6r det jag g\u00f6r\u2013 f\u00f6r att jag \u00e4r ett vittne, s\u00e4ger Alan Moskin.\n"}
{"header": "Stefan Klockare f\u00f6rl\u00e4nger med Skellefte\u00e5 AIK", "date": "2019-04-03T18:01:06", "link": "https://www.dn.se/sport/ishockey/stefan-klockare-forlanger-med-skelleftea-aik/", "message": "\nStefan Klockare kom till Skellefte\u00e5 AIK som spelare 2001 och blev efter tv\u00e5 s\u00e4songer assisterande tr\u00e4nare. D\u00e4refter har han varvat ansvarsuppgifterna, bland annat har han varit verksam i Skellefte\u00e5s juniorlag men \u00e5tergick sedan till A-laget d\u00e4r han nu varit delaktig i elva s\u00e4songer.\u00a0\n\n\n\nNu \u00e4r det klart att han forts\u00e4tter i klubben och han har skrivit p\u00e5 ett kontrakt som str\u00e4cker sig \u00f6ver s\u00e4songen 2020/2021. \u00a0\n\u00a0\u2013 Jag brinner oerh\u00f6rt mycket f\u00f6r f\u00f6reningen s\u00e5 det k\u00e4nns fantastiskt kul att f\u00e5 vara kvar. Vi har givetvis en stor revanschlusta och ska nu titta fram\u00e5t f\u00f6r att jobba och kriga v\u00e4ldigt, v\u00e4ldigt h\u00e5rt, s\u00e4ger Stefan Klockare om kontraktsf\u00f6rl\u00e4ngningen.\nHan fokuserar nu mot n\u00e4stkommande s\u00e4song och ser fram emot ett samarbete med klubbens nytillkomna general manager och tidigare Skellefte\u00e5-spelare Erik Forsell, samt sportchefen Niclas Lundkvist.\u00a0\n\u2013 De kommer in med ny energi och ett nytt ledarskap s\u00e5 det ska bli intressant att se hur vi kan f\u00e5 ihop det h\u00e4r. Jag tycker att b\u00e5de vi i f\u00f6reningen och Skellefteborna ska titta fram\u00e5t. Vi f\u00e5r aldrig vara n\u00f6jda utan vi ska h\u00f6ja blicken och k\u00e4mpa om guldet varje \u00e5r f\u00f6r det finns inget annat i min v\u00e4rld. Detta hoppas jag kunna vara med och tillf\u00f6ra i Skellefte\u00e5 AIK, s\u00e4ger Klockare.\n"}
{"header": "Pel\u00e9 sjuk \u2013 inlagd p\u00e5 sjukhus i Paris", "date": "2019-04-03T18:02:22", "link": "https://www.dn.se/sport/fotboll/pele-sjuk-inlagd-pa-sjukhus-i-paris/", "message": "\nDen 78-\u00e5rige brasilianske fotbollslegendaren har behandlats f\u00f6r en infektion och h\u00f6g feber men befinner sig inte i ett livshotande tillst\u00e5nd, enligt flera medier.\n\n\n\nPel\u00e9 tog tre VM-guld (1958, 1962 samt 1970) och ses som en av de b\u00e4sta spelarna n\u00e5gonsin.\n"}
{"header": "Agnes Lidbeck: Kroppsaktivismens trista baksida", "date": "2019-04-03T18:12:13", "link": "https://www.dn.se/kultur-noje/agnes-lidbeck-kroppsaktivismens-trista-baksida/", "message": "\n\u201dSkulle du k\u00f6pa en begagnad bil av den h\u00e4r mannen?\u201d \u00e4r en sliten fr\u00e5ga.\u00a0\n\u201dSkulle du k\u00f6pa en tandborste, ett par jeans, en n\u00e4rodlad trosa av den h\u00e4r urringningen?\u201d Om det blir vi tillfr\u00e5gade varje dag.\n\n\n\nDen f\u00f6rsta fr\u00e5gan g\u00e4ller om f\u00f6rs\u00e4ljaren ser p\u00e5litlig ut.\u00a0\nP\u00e5litlighet \u00e4r dock sv\u00e5rt att uttryck med br\u00f6sten. \u00c4nd\u00e5 ansluter sig just nu vissa verbala f\u00f6respr\u00e5kare f\u00f6r j\u00e4mst\u00e4lldhet till en r\u00f6relse som l\u00e4gger ytterligare vikt vid den kvinnligt kodade kroppen, som g\u00e5ngbar vara. Kroppspositivismen.\nKroppspositivismen kan kortfattat kokas ned till att alla kroppar har r\u00e4tt att finnas, r\u00e4tt att v\u00e4rderas lika, r\u00e4tt att synas och r\u00e4tt att uppfattas som vackra. Fokus ligger i l\u00e4gre grad p\u00e5 faktorer som l\u00e4ngd, h\u00e5rf\u00e4rg eller hudpigmentering och i h\u00f6gre grad p\u00e5 vikt.\u00a0\nEller, kanske knappast ens p\u00e5 vikt. Den fokuserar p\u00e5 f\u00f6rdelning av underhudsfett. Oavsett hur ditt underhudsfett \u00e4r placerat, \u00e4r du v\u00e4rd att f\u00e5 kl\u00e4 av dig f\u00f6r att f\u00e5 uppskattning. (Fast det \u00e4r inte riktigt riktigt sant. Om du till exempel \u00e4r mycket slank med stora, inopererade vikter i br\u00f6sten, kan du i denna kontext anses vara mindre l\u00e4mplig att visa upp p\u00e5 bild).\nKroppspositivismen har m\u00f6tts av kritik. Ibland r\u00f6r kritiken dess n\u00e4rsynthet: att kriterier som hudf\u00e4rg, funktionsvariation, k\u00f6nsidentifikation och klass gl\u00f6ms bort. Andra kritiker oroar sig f\u00f6r att uppmuntra fetma, som enligt vissa k\u00e4llor anses vara en st\u00f6rre h\u00e4lsofara \u00e4n sv\u00e4lt, sett till antal d\u00f6dsfall.\nMen s\u00e5 finns det en tredje vinkel, som f\u00e5r f\u00f6rv\u00e5nansv\u00e4rt lite utrymme i den svenska debatten. N\u00e4mligen det problematiska i att s\u00e4tta kroppen i centrum. I att s\u00e4tta, s\u00e5 att s\u00e4ga, rumpan framf\u00f6r allt.\u00a0\n\n\n\nF\u00f6r vad \u00e4r egentligen problemet, i detta sammanhang, i dag? Inneh\u00e5ller det offentliga rummet f\u00f6r f\u00e5 namnl\u00f6sa, avkl\u00e4dda typiskt feminina kroppar? Anv\u00e4nder f\u00f6r f\u00e5 varum\u00e4rken leenden, vadkurvor och bystlinjer f\u00f6r att \u00f6ka sin f\u00f6rs\u00e4ljning? \u00c4r det alltf\u00f6r oklart f\u00f6r unga i dag ifall deras v\u00e4rde sitter i att bli funna attraktiva?\nOavsett ursprunglig intention, \u00e4r kroppspositivismen l\u00e5ngt ifr\u00e5n en underjordisk motst\u00e5ndsr\u00f6relse. Redan fr\u00e5n b\u00f6rjan var den starkt p\u00e5verkad av g\u00e4ngse reklamt\u00e4nk; devisen \u201dsynlig-v\u00e4rdefull\u201d. Men nu \u00e4r den dessutom anammad av s\u00e5v\u00e4l stora som sm\u00e5 f\u00f6retag, som konsekvent anv\u00e4nder den f\u00f6r att legitimera kroppen som handelsvara. Varje bild p\u00e5 en mer eller mindre p\u00e5kl\u00e4dd individ som s\u00e4ljer n\u00e5got i kapacitet av kropp, f\u00f6rst\u00e4rker budskapet om att detta \u00e4r det enklaste, mest effektiva s\u00e4ttet att s\u00e4lja. Och allts\u00e5, v\u00e5r absolut viktigaste tillg\u00e5ng.\u00a0\nMot detta kan man st\u00e4lla att liknande reklambilder kommer att finnas oavsett, s\u00e5 varf\u00f6r skulle de inte vara mer r\u00e4ttvist f\u00f6rdelade mellan olika typer? Det kan ju b\u00e5de motverka osunda ideal och spegla den faktiska populationen och p\u00e5 s\u00e5 s\u00e4tt kanske \u00e4ven vidga normen?\u00a0\nMen \u201dfler \u00f6verviktiga p\u00e5 bild\u201d \u00e4r en bot som motverkar fel \u00e5komma. Det verkligt negativa \u00e4r inte att f\u00f6r f\u00e5 av oss har r\u00e4tt att ses som attraktiva. Det \u00e4r att denna attraktionskraft f\u00f6r stora grupper ses som av allt \u00f6verordnad betydelse.\u00a0\nAtt bryta en norm beh\u00f6ver inte n\u00f6dv\u00e4ndigtvis vara positivt. Man kan bryta normer i all o\u00e4ndlighet. Men egenv\u00e4rdet kan ju inte ligga i att de bryts, utan vad de bryts av. Det \u00e4r samma slags problematik som n\u00e4r representation inom reklamen blir \u00f6verordnat den m\u00e5h\u00e4nda klyschiga men \u00e4nd\u00e5 sanna frasen att \u201dreklamen \u00e4r livsfarlig\u201d. Eller, om man har ett v\u00e4nsterperspektiv: \u00e4nd\u00e5 arbetar aktivt f\u00f6r kvotering av kvinnor till chefspositioner, som om det \u00e4r b\u00e4ttre att vara en kvoterad \u00f6versittare och problemet inte enligt samma ideologi \u00e4r arbetsvillkor, kapitalism osv.\nS\u00e5 l\u00e4nge v\u00e5rt v\u00e4rde ligger i kroppen, kommer kroppen vara n\u00e5got att sl\u00e5ss mot.\nJag vet av egen erfarenhet att jag alltid kan hitta n\u00e5got att avsky i min spegelbild. Det \u00e4r inte alltid en avsky som sitter i hela dagen, men det \u00e4r en avsky som hugger till, som h\u00e5ll i sidan, med regelbundenhet. Jag har ju l\u00e4rt mig att mitt allt \u00f6verordnade uppdrag \u00e4r att vara\u2026 liggbar. Och jag ser ju, p\u00e5 bilderna, hur liggbara ser ut. Det handlar inte bara om midjem\u00e5tt. Det kan lika g\u00e4rna handla om porer, eller h\u00e5rs\u00e4ckar. Det kan alltid handla om n\u00e5got, n\u00e5got vad som helst, vad som helst utom det man sj\u00e4lv \u00e4r.\nTanken att den r\u00e5dande trenden f\u00f6r lite st\u00f6rre rumpor och n\u00e5gra diskreta valkar kring midjan skulle krossa ramarna f\u00f6r hur \u201dman ska se ut\u201d \u00e4r mer \u00e4n lovligt naiv. Puffandet med h\u00e5ret, vaxandet av \u00f6verl\u00e4ppen, finnandet av r\u00e4tt, naturliga, l\u00e4ppglans f\u00f6r att ge r\u00e4tt, naturligt f\u00f6rh\u00f6jda f\u00e4rg av de naturligt rundade amorb\u00e5garna \u00e4r det samma oavsett vad modellen v\u00e4ger.\nSammanfattningsvis. Att ha r\u00e4tt att synas \u00e4r en sak. Att vilja synas \u00e4r en annan. Att k\u00e4nna tv\u00e5nget att synas f\u00f6r att f\u00e5 vara med, \u00e4r en tredje, och v\u00e4sensskild.\u00a0\nF\u00f6r att uttrycka det vulg\u00e4rt: det \u00e4r s\u00e4llan den runde, manlige 57-\u00e5rige professorn blir ombedd att posera naken f\u00f6r att hans kropp saknas i det offentliga rummet.\n\u00c4nnu mer s\u00e4llan skapar han en hashtag f\u00f6r att uppm\u00e4rksamma detta problem.\u00a0\nL\u00e4s fler texter av Agnes Lindbeck\n"}
{"header": "Nordiska matvanor kritiseras i rapport", "date": "2019-04-03T18:30:08", "link": "https://www.dn.se/nyheter/sverige/nordiska-matvanor-kritiseras-i-rapport/", "message": "\nF\u00f6ruts\u00e4ttningarna finns d\u00e4r. De nordiska kostr\u00e5den \u00e4r i v\u00e4rldsklass, i skolorna serveras h\u00e4lsosam mat och antibiotikaanv\u00e4ndningen i djurproduktionen \u00e4r l\u00e5g.\n\n\n\nDet understryker forskare i en f\u00f6rsta nordisk uppf\u00f6ljning av den omtalade EAT-Lancet-rapporten som publicerades i januari.\n\u2013 De nordiska l\u00e4nderna har p\u00e5 m\u00e5nga omr\u00e5den varit ledande i omst\u00e4llningen av livsmedelssystemet, s\u00e4ger Amanda Wood p\u00e5 Stockholm Resilience Centre vid Stockholms universitet.\nHon har skrivit rapporten tillsammans med nio andra forskare p\u00e5 uppdrag av Livsmedelsverket.\n\u2013 Men fortfarande finns mycket att g\u00f6ra om vi ska n\u00e5 alla h\u00e4lso- och klimatm\u00e5l, forts\u00e4tter hon.\nTrots de positiva inslagen leder n\u00e4mligen nuvarande kosth\u00e5llning till b\u00e5de folkh\u00e4lsoproblem och betydande klimat- och milj\u00f6p\u00e5verkan.\nUngef\u00e4r varannan vuxen \u00e4r \u00f6verviktig och enligt forskarnas ber\u00e4kningar bidrar de nordiska matvanorna i medeltal till n\u00e4stan tre g\u00e5nger s\u00e5 stora v\u00e4xthusgasutsl\u00e4pp j\u00e4mf\u00f6rt med vad som rekommenderas av EAT-Lancet-kommissionen.\n\n\n\n\u2013 Vi har inte analyserat mellanh\u00e4nderna i livsmedelssystemet, s\u00e5som marknadsf\u00f6ringen och detaljhandeln, s\u00e4ger Wood.\n\u2013 Men de \u00e4r f\u00f6rmodligen drivande p\u00e5 ett s\u00e4tt som inte alltid \u00e4r till f\u00f6rdel f\u00f6r det mest h\u00e4lsosamma och h\u00e5llbara alternativet.\nS\u00e5 hur beh\u00f6ver dieten i Sverige och i Norden f\u00f6r\u00e4ndras?\nEAT-Lancet-kommissionen rekommenderar ett dagligt intag av r\u00f6tt k\u00f6tt om maximalt 28 gram per dag \u2013 en fj\u00e4rdedel av svenskarnas nuvarande konsumtion. Likt v\u00e5ra nordiska grannar konsumerar vi ocks\u00e5 fortfarande f\u00f6r mycket tillsatt socker.\nWood tycker dock att det \u00e4r minst lika viktigt att \u00f6ka m\u00e4ngden h\u00e4lsosamma alternativ som att sk\u00e4ra ned p\u00e5 de mindre bra.\nP\u00e5 listan \u00f6ver de st\u00f6rsta riskfaktorerna kopplat till dieter och f\u00f6r tidig d\u00f6dlighet ligger ett l\u00e5gt intag av fullkorn, n\u00f6tter och gr\u00f6nsaker i topp.\n\u2013 H\u00e4r beh\u00f6vs en kombination av \u00e5tg\u00e4rder. V\u00e5rt budskap \u00e4r inte att vi ska b\u00f6rja reglera alla delar av systemet. Regleringar \u00e4r ett verktyg, att \u00f6ka samarbetet mellan olika sektorer \u00e4r ett annat, s\u00e4ger Wood.\nVad g\u00e4ller baljv\u00e4xter och n\u00f6tter beh\u00f6ver svenskarna \u00e4ta tio g\u00e5nger s\u00e5 mycket som de g\u00f6r i dag, enligt forskarna.\nOch trots att gr\u00f6nsakskonsumtionen i Sverige \u00f6kat till i genomsnitt 151 gram per dag n\u00e5r det inte upp till EAT-Lancet-rapportens m\u00e5l p\u00e5 300 gram dagligen.\n\u2013 Vi \u00e4ter lite mera gr\u00f6nsaker och lite mera frukt och b\u00e4r men har l\u00e5ngt, l\u00e5ngt kvar till m\u00e5let, bekr\u00e4ftar Mai-Lis Hellenius, livsstilsprofessor p\u00e5 Karolinska institutet.\nDet som g\u00e5r \u00e5t fel h\u00e5ll \u00e4r konsumtionen av animaliskt protein och fett, forts\u00e4tter hon.\n\u2013 Men det som \u00e4r viktigt att komma i h\u00e5g \u00e4r att EAT-Lancet-rapporten \u00e4r skriven utifr\u00e5n milj\u00f6n i f\u00f6rsta hand. Riktigt s\u00e5 lite k\u00f6tt som de rekommenderar beh\u00f6ver man egentligen inte \u00e4ta f\u00f6r h\u00e4lsans skull.\n"}
{"header": "Nedsk\u00e4rningarna i Stockholms kultur: Var fj\u00e4rde i personalen f\u00f6rsvinner fr\u00e5n Stadsmuseet", "date": "2019-04-03T18:45:29", "link": "https://www.dn.se/kultur-noje/nedskarningarna-i-stockholms-kultur-var-fjarde-i-personalen-forsvinner-fran-stadsmuseet/", "message": "\nStadsmuseet i Stockholm st\u00e4ngdes f\u00f6r renovering i januari 2015. Ett syfte med renoveringen var att g\u00f6ra en st\u00f6rre del av byggnadsminnet fr\u00e5n 1660-talet tillg\u00e4ngligt f\u00f6r bes\u00f6karna \u2013 den publika ytan har \u00f6kat med tusen kvadratmeter till nyinvigningen den 27 april. Samtidigt st\u00e5r det nu klart att personalstyrkan krymper p\u00e5 museet.\n\n\n\nP\u00e5 grund av nedsk\u00e4rningarna i stadens kulturbudget, som DN har rapporterat om tidigare, kommer 14 tj\u00e4nster att f\u00f6rsvinna p\u00e5 Stadsmuseiavdelningen under \u00e5ret. Eftersom ytterligare 13 vakanta tj\u00e4nster har dragits in under det senaste \u00e5ret, inneb\u00e4r det totalt sett att personalstyrkan minskar med en fj\u00e4rdedel. Det bekr\u00e4ftar Ann-Charlotte Backlund som \u00e4r chef f\u00f6r Stadsmuseiavdelningen.\nHur kommer nedsk\u00e4rningarna att sl\u00e5 mot Stadsmuseet?\n\u2013 Det \u00e4r klart att det f\u00f6ruts\u00e4tter att vi effektiviserar v\u00e5ra arbetss\u00e4tt. V\u00e5rt fokus \u00e4r p\u00e5 att stockholmarna ska f\u00e5 ut det mesta m\u00f6jliga av museiverksamheten.\nVilka f\u00e5r sluta?\n\u2013 Det vet vi inte riktigt \u00e4n. Vi kommer att beh\u00f6va l\u00e4gga ett pussel f\u00f6r att f\u00e5 det att g\u00e5 ihop. I det pusslet \u00e4r den publika verksamheten prioriterad.\nVilken del kommer att nedprioriteras?\n\n\n\n\u2013 Ett museum \u00e4r lite grand som ett isberg \u2013 m\u00e5nga t\u00e4nker kanske bara p\u00e5 den publika verksamheten, men det \u00e4r mycket som sker under ytan, bakom kulisserna. Vi har ett ganska stort antal m\u00e4nniskor som arbetar med v\u00e5ra samlingar p\u00e5 olika s\u00e4tt. Vi kommer kanske inte att kunna arbeta med samma hastighet n\u00e4r det g\u00e4ller f\u00f6rv\u00e4rv av f\u00f6rem\u00e5l. Den samlingskunniga personalen kommer ocks\u00e5 att f\u00e5 medverka i den publika verksamheten. Det \u00e4r ett exempel p\u00e5 effektiviseringar.\nFinns det andra exempel?\n\u2013 Vi kommer att arbeta mycket mer systematiskt med att g\u00f6ra samlingen tillg\u00e4nglig digitalt, f\u00f6r att minska \u00e4rendehantering kring enskilda fotobest\u00e4llningar.\nKommer ni att ha r\u00e5d med digitaliseringen?\n\u2013 Vi hoppas det. Just i \u00e5r har vi en s\u00e4rskild peng i budgeten f\u00f6r digitaliseringsfr\u00e5gor. Det \u00e4r ett l\u00e5ngsiktigt arbete. Vi har flera miljoner bilder och det \u00e4r ett oerh\u00f6rt stort arbete.\nSedan Stadsmuseet \u00f6ppnade f\u00f6r allm\u00e4nheten 1942 har det varit inrymt i S\u00f6dra stadshusets tidigare lokaler, som ritades av Nicodemus Tessin d.\u00e4. 1663. P\u00e5 den nya permanenta utst\u00e4llningen ska bes\u00f6karna kunna ta del av Stockholms historia fr\u00e5n 1527 fram till i dag.\nL\u00e4s mer: Oro p\u00e5 Stockholms bibliotek: \u201dHistoriskt kraftiga besparingar\u201d\u00a0\nInom Stadsmuseiavdelningen ing\u00e5r \u00e4ven Stockholmia f\u00f6rlag och Medeltidsmuseet. Enligt Ann-Charlotte Backlund \u00e4r dock inte nedsk\u00e4rningarna anledningen till att Medeltidsmuseet har st\u00e4ngt ner sin helgverksamhet f\u00f6r barn och att visningar som tidigare varit kostnadsfria har belagts med avgift.\n\u2013 Vi har tillf\u00e4lligt st\u00e4ngt Hantverkstan p\u00e5 Medeltidsmuseet som \u00e4r en verksamhet f\u00f6r barn. Det beror framf\u00f6r allt p\u00e5 att det inte \u00e4r lika stor efterfr\u00e5gan under v\u00e5ren. Vi har alltid tagit betalt f\u00f6r olika visningar och har fortfarande fri entr\u00e9.\nEnligt Backlund har bes\u00f6kstalen p\u00e5 Medeltidsmuseet mer \u00e4n f\u00f6rdubblats det senaste \u00e5ret, vilket dock inte inneb\u00e4r \u00f6kade resurser fr\u00e5n staden.\n\u2013 Eftersom vi har fri entr\u00e9 finns det inte heller d\u00e4r n\u00e5gon koppling till h\u00f6gre int\u00e4kter. Vi har v\u00e4ldigt mycket bes\u00f6kare och det g\u00e4ller att kunna ge ett kvalitativt bem\u00f6tande, s\u00e4ger Ann-Charlotte Backlund.\nEnligt k\u00e4llor som DN har pratat med finns en oro \u00f6ver att kompetens g\u00e5r f\u00f6rlorad n\u00e4r m\u00e5nga medarbetare slutar. Kan man effektivisera expertis?\n\n\n\n\u2013 Nej, men den kompetens som vi besitter kanske har f\u00f6ruts\u00e4ttningar att n\u00e5 fler. Det finns inga enkla l\u00f6sningar. Alldeles oavsett den ekonomiska aspekten \u00e4r varje pensionsavg\u00e5ng en f\u00f6rlust. Varje m\u00e4nniska har en unik kompetens.\nKommer inte en minskning av personalstyrkan med en fj\u00e4rdedel att p\u00e5verka Stadsmuseet negativt?\n\u2013 Det \u00e4r sj\u00e4lvklart att vi genomg\u00e5r en komplicerad process. Det handlar om m\u00e4nniskor och det vore m\u00e4rkligt om det inte skulle m\u00e4rkas p\u00e5 det personliga planet. V\u00e5rt uppdrag \u00e4r att servera stockholmarna en fantastisk verksamhet och det \u00e4r jag helt \u00f6vertygad om att vi kommer att g\u00f6ra \u00e4ven i framtiden. Det g\u00e5r inte att s\u00e4tta likhetstecken mellan f\u00e4rre m\u00e4nniskor och mindre kunskap. Det handlar om hur vi sprider den.\n\n\n\n\n            Stadsmuseet i Stockholm\n          \nSveriges st\u00f6rsta kommunala museum, som \u00f6ppnades f\u00f6r allm\u00e4nheten 1942. I samlingen ing\u00e5r bland annat 300.000 f\u00f6rem\u00e5l, 25.000 konstverk och 3,5 miljoner fotografier. St\u00e4ngdes f\u00f6r renovering i januari 2015, med en budget p\u00e5 140 miljoner, men den slutgiltiga notan \u00e4r inte fastst\u00e4lld. Under \u00e5ret dras 14 tj\u00e4nster p\u00e5 Stadsmuseiavdelningen in, p\u00e5 grund av nedsk\u00e4rningarna i Stockholms stads kulturbudget. Vid nyinvigningen den 27 april presenteras en ny permanent utst\u00e4llning.\n\n\n\nVisa mer\n\n\n\n\n\n\n\n\u00a0\n\n\n\n\n            Besparingar i kulturf\u00f6rvaltningen\n          \n90 indragna tj\u00e4nster (10 procent av totala antalet tj\u00e4nster).\nAvslutad satsning p\u00e5 muralkonst (2 miljoner kronor).\u00a0\nTioprocentig neddragning p\u00e5 aktivitetshus och m\u00f6tesplatser i Hjorthagen, Husby, Sk\u00e4rholmen, Sk\u00f6ndal och \u00c4lvsj\u00f6 (4 miljoner kronor).\nIndragen satsning p\u00e5 stadsdelsbibliotek i R\u00e5gsved (2,5 \u2013 4 miljoner kronor).\nIndragen bokkolloverksamhet (biblioteken).\nIndragen poesicirkelverksamhet (biblioteken).\nIndragen \u00f6ppen scenverksamhet (biblioteken).\nBesparingskrav p\u00e5 Kulturskolan (Kulturskolans resurscentrum och upps\u00e4gningar av lokaler).\n\n\n\nVisa mer\n\n\n\n\n\n\n\n"}
{"header": "Alice Bah Kuhnke (MP): Som EU-parlamentariker \u00e4r jag mycket mer fri", "date": "2019-04-03T18:57:58", "link": "https://www.dn.se/nyheter/politik/intervju-alice-bah-kuhnke-mp-som-eu-parlamentariker-ar-jag-mycket-mer-fri/", "message": "\n\n\n\n      L\u00e4nk till grafik\n    \n\n\nMitt i en mening hejdar sig Alice Bah Kuhnke.\u00a0\n\n\n\nKan hon som politiker s\u00e4ga sanningen om klimathotet? Hon tvekar.\n\u2013 Jag skulle inte s\u00e4ga att jag har underdrivit. Eller i och f\u00f6r sig\u2026 Jag skulle nog s\u00e4ga att jag inte har lagt ut texten med samma kraft som n\u00e4r vi talar internt om de faktum vi st\u00e5r inf\u00f6r. Vi vet att m\u00e4nniskor kan lamsl\u00e5s av f\u00f6r h\u00e5rd fakta.\nDet finns prognoser om den globala uppv\u00e4rmningen som hon inte vill delge sina barn, eller beskriva f\u00f6r potentiella v\u00e4ljare.\n- Det \u00e4r fruktansv\u00e4rda scenarier, om vi inte st\u00e4ller om.\nAlice Bah Kuhnke f\u00f6rbereder \u00e4nnu ett skifte i karri\u00e4ren.\n\n\n\n\n        Jag kommer att driva en mycket h\u00e5rdare klimat- och milj\u00f6politik\n      \nHon \u00e4r programledaren som blev h\u00e5llbarhetsexpert och generaldirekt\u00f6r. I oktober 2014 uts\u00e5gs hon till kultur- och demokratiminister i den f\u00f6rsta koalitionsregeringen mellan Socialdemokraterna och Milj\u00f6partiet.\n\n\n\nNu har hon l\u00e4mnat statsr\u00e5dsposten f\u00f6r att kandidera till Europaparlamentet. Som gr\u00f6n politiker i Bryssel f\u00e5r hon en betydligt friare roll.\n\u2013 Jag kommer att driva en mycket h\u00e5rdare klimat- och milj\u00f6politik, och en mycket h\u00e5rdare politik f\u00f6r m\u00e4nniskors r\u00e4tt till skydd, f\u00f6r m\u00e4nskliga r\u00e4ttigheter och demokrati, \u00e4n vad vi under f\u00f6rra mandatperioden beh\u00f6vde kompromissa bort.\n\n\n\n\n\n            Februari 2015. Den nya kulturministern Alice Bah Kuhnke poserar f\u00f6r DN utanf\u00f6r Moderna museet.\n            \n              Foto: Beatrice Lundborg\n            \n\n\nMilj\u00f6partiets nuvarande Europaparlamentariker har flera g\u00e5nger g\u00e5tt emot regeringens politik. Och Alice Bah Kuhnke \u00e4r beredd att forts\u00e4tta med det. Det \u00e4r den gr\u00f6na gruppens politik i parlamentet som ska g\u00e4lla.\n\u2013 Ibland kommer det g\u00e5 hand i hand med den politik som milj\u00f6partisterna i regering i Sverige lyckas f\u00e5 igenom. Ibland kommer det kanske g\u00e5 tv\u00e4rtemot.\nVad kan du s\u00e4ga nu som du inte kunde s\u00e4ga n\u00e4r du var minister?\n\u2013 Som EU-parlamentariker \u00e4r jag mycket mer fri som milj\u00f6partist. Men samtidigt har jag alltid Milj\u00f6partiets \u00f6gon p\u00e5 mig. S\u00e5 jag beh\u00f6ver \u00e4nd\u00e5 vara en god representant.\nDet finns ett exempel p\u00e5 den nya friheten: Socialdemokraterna gjorde nyligen ett utspel om att f\u00f6renkla t\u00e5gresandet i Europa. Ett utspel som Alice Bah Kuhnke s\u00e5gade med omd\u00f6men som \u201danm\u00e4rkningsv\u00e4rt\u201d och \u201dlamt\u201d, eftersom milj\u00f6partisten Jakop Dalunde redan drivit igenom ett s\u00e5dant f\u00f6rslag i parlamentet.\n\n\n\n\n        Det ska vara samma ordning och reda i klimatpolitiken som det \u00e4r i finanspolitiken\n      \n\u2013 Jag tyckte att det var lite mesigt och sm\u00e5tt f\u00f6rljuget att l\u00e4gga fram ett f\u00f6rslag som parlamentet redan har beslutat om, s\u00e4ger Alice Bah Kuhnke.\n\u2013 Antingen \u00e4r det brist p\u00e5 kunskap eller s\u00e5 t\u00e4nker man att det \u00e4r en enkel vinst.\u00a0\nMilj\u00f6partiet g\u00e5r till val p\u00e5 ett f\u00f6rslag om en \u201dtvingande utsl\u00e4ppsbudget\u201d f\u00f6r hela EU. De gr\u00f6na vill att alla medlemsstater ska f\u00e5 ett utsl\u00e4ppstak, med krav p\u00e5 minskningar p\u00e5 10-15 procent per \u00e5r, och hot om sanktioner f\u00f6r EU-l\u00e4nder som inte lever upp till kraven.\n\n\n\n\u2013 Det \u00e4r det tuffaste klimatpolitiska m\u00e5let som hittills presenterats, s\u00e4ger Alice Bah Kuhnke.\n\u2013 Det ska vara samma ordning och reda i klimatpolitiken som det \u00e4r i finanspolitiken. I dag l\u00f6nar det sig f\u00f6r m\u00e5nga l\u00e4nder och industrier att sl\u00e4ppa ut. Det blir som en konkurrensf\u00f6rdel.\u00a0\n\n\n\n\n\n\n\n\nHur skulle medlemsl\u00e4nderna kunna g\u00e5 med p\u00e5 en s\u00e5n sak?\n\u2013 Jag tror att allt fler medlemsl\u00e4nder f\u00f6rst\u00e5r att om vi inte st\u00e4ller om nu, s\u00e5 kommer vi tvingas st\u00e4nga ner sedan.\nVar ser du tecken p\u00e5 att den f\u00f6rst\u00e5elsen finns?\n\u2013 Den f\u00f6rst\u00e5elsen kommer hand i hand med att forskningen n\u00e5r ut med sina budskap. Vi ser en revolution av unga m\u00e4nniskor i Europa.\u00a0\n\u201dAlla politiska r\u00f6relser i sin nuvarande form har misslyckats\u201d sa Greta Thunberg n\u00e4r hon bes\u00f6kte V\u00e4rldsekonomiskt forum i Davos i februari. \u00c4r du ocks\u00e5 p\u00e5 de anklagades b\u00e4nk?\n\u2013 Ja, sj\u00e4lvklart. Jag ser mig som p\u00e5 de anklagades b\u00e4nk. Jag ser mig som en del av vuxenv\u00e4rlden som inte har gjort det vi ska. Vi har inte med tillr\u00e4cklig kraft kunnat mobilisera tillr\u00e4ckligt m\u00e5nga vuxna makthavare att faktiskt g\u00f6ra de f\u00f6r\u00e4ndringar som kr\u00e4vs.\n\n\n\n\n        Varf\u00f6r inte satsa och bygga ut de tekniker som redan finns som \u00e4r f\u00f6rnyelsebara, som \u00e4r billigare, som finns h\u00e4r och nu och kan anv\u00e4ndas mycket mer?\n      \nEnligt FN:s klimatpanel beh\u00f6ver k\u00e4rnkraften i v\u00e4rlden f\u00f6rmodligen \u00f6ka om vi ska n\u00e5 de globala klimatm\u00e5len. Vad t\u00e4nker du om k\u00e4rnkraftens framtid i Europa?\n\u2013 Vi har inte tid med k\u00e4rnkraft. Det tar l\u00e4ngre tid att bygga ut k\u00e4rnkraften \u00e4n vi har tid p\u00e5 oss att st\u00e4lla om. Och det \u00e4r d\u00e4rtill dyrare \u00e4n f\u00f6rnybar energi som sol och vind. Och dessutom \u00e4r det inte s\u00e4kert.\n\n\n\nEtt argument som framf\u00f6rs av internationella energir\u00e5det IEA \u00e4r att klimatutmaningarna \u00e4r av s\u00e5dan dignitet att det inte g\u00e5r att s\u00e4ga nej till n\u00e5n fossilfri teknik. Vad vill du svara p\u00e5 det?\n\u2013 Varf\u00f6r inte satsa och bygga ut de tekniker som redan finns som \u00e4r f\u00f6rnyelsebara, som \u00e4r billigare, som finns h\u00e4r och nu och kan anv\u00e4ndas mycket mer?\n\u2013 Det \u00e4r v\u00e4l att ta en genv\u00e4g som \u00e4r en dumv\u00e4g.\nEwa Stenberg: Greta Thunberg kan g\u00f6ra MP till ett fossil\nAv opinionsm\u00e4tningarna att d\u00f6ma kommer ocks\u00e5 P\u00e4r Holmgren att ta plats i Europaparlamentet f\u00f6r Milj\u00f6partiet. Den forne TV-meteorologen har v\u00e4ckt uppst\u00e5ndelse f\u00f6r uppskattande kommentarer om en debattartikel i DN, d\u00e4r filosofen Torbj\u00f6rn T\u00e4nnsj\u00f6 resonerade kring om en \u201dglobal despoti\u201d vore en l\u00f6sning n\u00e4r klimatkrisen kr\u00e4ver snabba beslut.\n\n\n\n\n\n            Fotografen Anette Nantell om bilden: Jag ans\u00f6ker om fototillst\u00e5nd p\u00e5 ett stillast\u00e5ende t\u00e5g. Men det r\u00e5der vagnbrist och den vagn-ansvarige p\u00e5 SJ \u00e4r sjukskriven. Ist\u00e4llet hoppar vi p\u00e5 Uppsalat\u00e5get som stannar i M\u00e4rsta. Tiden g\u00e5r snabbt och pl\u00f6tsligt blir det br\u00e5ttom av. Alice Bah Kuhnke tar tag i blixtstativet och skyndar f\u00f6re. V\u00e4l p\u00e5 perrongen inser vi att n\u00e4sta t\u00e5g tillbaka g\u00e5r f\u00f6rst om en timme. Det blir taxi.\n            \n              Foto: Anette Nantell\n            \n\n\n\u201dIntressant av Torbj\u00f6rn T\u00e4nnsj\u00f6 ... som v\u00e5gar t\u00e4nka utanf\u00f6r boxen\u201d twittrade Holmgren i december.\nAlice Bah Kunke avf\u00e4rdar T\u00e4nnsj\u00f6s id\u00e9er.\u00a0\n\u2013 En absurd och pervers tankeg\u00e5ng. Jag tror att demokrati \u00e4r enda chansen. Det \u00e4r det som \u00e4r s\u00e5 utmanande. Vi kommer inte lyckas om vi inte ocks\u00e5 \u00e4r djupt f\u00f6rankrade i demokratiska processer.\nMen det h\u00e4r med \u201dintressant att v\u00e5ga t\u00e4nka utanf\u00f6r boxen\u201d n\u00e4r det g\u00e4ller om despoti \u00e4r b\u00e4ttre \u00e4n demokrati \u2013 vad t\u00e4nker du om det som P\u00e4r Holmgren twittrade?\n\u2013 Jag t\u00e4nker ju att det \u00e4r en oerh\u00f6rt provocerande id\u00e9. Demokrati \u00e4r den enda v\u00e4gen fram\u00e5t.\nDen h\u00e4r diskussionen har lett till att era motst\u00e5ndare s\u00e4ger att Holmgren inte \u00e4r en p\u00e5litlig demokrat. Vad svarar du d\u00e5?\n\n\n\n\u2013 N\u00e4men, jag vet ju att P\u00e4r Holmgren \u00e4r demokrat. Sj\u00e4lva anledningen till att han har organiserat sig partipolitiskt \u00e4r f\u00f6r att han tror p\u00e5 demokrati och tror p\u00e5 v\u00e5ra parlamentariska system i Sverige och i Europa.\n\n\n\n\n        Jag \u00e4lskar ju att vara hemma och \u00e5ka runt i Sverige och bygga r\u00f6relser\n      \nF\u00f6r n\u00e5got \u00e5r sedan best\u00e4mde sig Alice Bah Kuhnke f\u00f6r att sluta flyga privat. D\u00e4rf\u00f6r har hon tagit beslutet att bos\u00e4tta sig i Bryssel i st\u00e4llet f\u00f6r att veckopendla, om hon blir invald i parlamentet.\nHur ska du d\u00e5 g\u00f6ra f\u00f6r att h\u00e5lla kontakten med dina v\u00e4ljare p\u00e5 hemmaplan?\n\u2013 Jag t\u00e4nker ju dels \u00e5ka t\u00e5g. Mycket och ofta. Och vid sidan av det s\u00e5 har vi en rad id\u00e9er som jag hoppas kunna presentera s\u00e5 sm\u00e5ningom, de bygger mycket p\u00e5 teknik.\nHur ser du p\u00e5 den risken att du fastnar i en Brysselbubbla n\u00e4r du faktiskt bor d\u00e4r?\n\u2013 N\u00e4men det vore ju fruktansv\u00e4rt. Jag \u00e4lskar ju att vara hemma och \u00e5ka runt i Sverige och bygga r\u00f6relser. Jag \u00e4r som b\u00e4st med tre tanter i Sk\u00f6vde, och ute p\u00e5 gator och torg, tr\u00e4ffa m\u00e4nniskor, jobba med f\u00f6reningsuppbyggnad.\n\n\n\n\n\n            Juni 2000. Alice Bah p\u00e5 Skansen under nationaldagsfirandet.\n            \n              Foto: Erich Stering\n            \n\n\nDemokratifr\u00e5gorna och skyddet f\u00f6r r\u00e4ttsstaten och utsatta minoriteter \u00e4r en viktig anledning till att Alice Bah Kuhnke engagerat sig i Europapolitiken. Under sina \u00e5r som demokratiminister fick hon ocks\u00e5 hantera konkreta demokratiproblem i EU-systemet.\nUtredningen \u201dEU p\u00e5 hemmaplan\u201d som kom f\u00f6r tre \u00e5r sedan visade att kunskapen om EU var l\u00e5g - bland kommunpolitiker, bland tj\u00e4nstem\u00e4n, bland journalister och bland l\u00e4rare.\u00a0\n\u2013 Jag tror att det har h\u00e4nt v\u00e4ldigt lite. Vi talar om EU som n\u00e5got som vi inte \u00e4r en del av, utan det \u00e4r Sverige och EU, inte att Sverige \u00e4r en del av EU, s\u00e4ger Alice Bah Kuhnke.\nMilj\u00f6partiet brukar vurma f\u00f6r folkomr\u00f6stningar. Vad ska man dra f\u00f6r slutsatser av exemplet Brexit?\n\n\n\n\u2013 Folkomr\u00f6stningar ocks\u00e5 kr\u00e4ver goda underlag d\u00e4r man ska veta vad man g\u00f6r. Det \u00e4r uppenbart att de olika sidorna i den konflikt som nu spelas upp f\u00f6r \u00f6ppen rid\u00e5 inte verkar ha t\u00e4nkt igenom alla led innan.\nHar det p\u00e5verkat din syn p\u00e5 folkomr\u00f6stningar som demokratiskt instrument?\n\u2013 Inte sj\u00e4lva grundl\u00e4ggande instrumentet. Men d\u00e4remot i vilka oerh\u00f6rda steg det kr\u00e4ver innan man tar steget till en folkomr\u00f6stning. Det m\u00e5ste vara genomt\u00e4nkt och man m\u00e5ste f\u00f6rst\u00e5 vad man faktiskt st\u00e4ller folket inf\u00f6r.\n\n\n\n\n            Mer i podden: H\u00f6r hela samtalet med Bah Kuhnke (MP)\n          \n\u201d\u00c4r det ett monster som har sl\u00e4ppts loss?\u201d\nI podden \u201dStudio DN\u201d kan du lyssna p\u00e5 hela intervjun med Alice Bah Kuhnke - med fler \u00e4mnen, fr\u00e5gor och svar. H\u00f6r MP:s toppkandidat om: \u2022 Fr\u00e5gan till Facebookgrundaren Mark Zuckerberg\n \u2022 Kampen f\u00f6r HBTQ-personer\n \u2022 Kritiken fr\u00e5n det nya partiet V\u00e4ndpunkt\nLyssna p\u00e5 hela podden h\u00e4r.\u00a0\n\n\n\nVisa mer\n\n\n\n\n\n\n\nTidigare intervjuade toppkandidater:Sara Skyttedal (KD): Orb\u00e1n och Macron \u00e4r lika destruktivaMalin Bj\u00f6rk (V): Jag vill se en europeisk flygskatt Peter Lundgren (SD): Vi har en r\u00f6d linje mot Ryssland Hel\u00e9ne Fritzon (S): EU-valet kan inneb\u00e4ra mer samarbete \u2013 eller ett sammanbrott Soraya Post (Fi): Erfarenheten av EU har gjort att Fi t\u00e4nkt om Fredrick Federley (C): Vi ska \u00e4ta b\u00e4ttre klimatsmart k\u00f6tt - jag \u00e4ter massorTomas Tob\u00e9 (M): Vi m\u00e5ste begr\u00e4nsa fri fr\u00f6rlighet f\u00f6r kriminella\n"}
{"header": "TV: Det st\u00e5r MP f\u00f6r i EU", "date": "2019-04-03T18:58:00", "link": "https://www.dn.se/nyheter/politik/tv-det-star-mp-for-i-eu/", "message": "\nAlice Bah Kuhnke (MP): Som EU-parlamentariker \u00e4r jag mycket mer fri\n\n\n\nLyssna p\u00e5 hela samtalet med Alice Bah Kuhnke i \u201dStudio DN\u201d.\u00a0\n"}
{"header": "F\u00e4rjestad vann avg\u00f6rande matchen \u2013 klara f\u00f6r semifinal", "link": "https://www.dn.se/sport/ishockey/farjestad-vann-avgorande-matchen-klara-for-semifinal/", "message": "\nF\u00e4rjestad vann SHL:s grundserie samtidigt som HV71 blev \u00e5tta och tog sig till slutspel genom att sl\u00e5 ut R\u00f6gle i kvalet. Att denna kvartsfinalserie skulle beh\u00f6va sju matcher f\u00f6r ett avg\u00f6rande trodde nog f\u00e5 p\u00e5 f\u00f6rhand.\u00a0\n\n\n\nKvartsfinal fem sticker ut d\u00e5 det kr\u00e4vdes en sj\u00e4tte period innan FBK:s Oskar Steen avgjorde i den 118:e minuten. D\u00e4rmed blev det ocks\u00e5 den n\u00e4st l\u00e4ngsta slutspelsmatchen n\u00e5gonsin.\u00a0\nI den sjunde och avg\u00f6rande matchen kastade FBK:s Jens Westin upp en puck fr\u00e5n egen zon vilket resulterade i ett tv\u00e5 mot ett l\u00e4ge f\u00f6r Michael Lindqvist och Joakim Nyg\u00e5rd. Den sistn\u00e4mnda avslutade s\u00e4kert till h\u00f6ger om HV71:s m\u00e5lvakt Jonas Gunnarsson, 1\u20130 efter 4.27.\u00a0\nHV71 hade sv\u00e5righeter att skapa n\u00e5got bra l\u00e4ge efter FBK:s ledningsm\u00e5l. Men efter 9.05 tog bortalagets Simon \u00d6nerud fart och br\u00f6t in fr\u00e5n h\u00f6ger i offensiv zon. Han misslyckades med avslutet som ist\u00e4llet blev ett perfekt pass till Joakim Andersson p\u00e5 andra sidan, kvitterat. Andersson f\u00f6rsta slutspelsm\u00e5l.\u00a0\nMed drygt en minut kvar fick HV71:s Mattias Tedenby ett fril\u00e4ge men Markus Svensson gjorde en bra r\u00e4ddning med plockhandsken. Oavgjort i periodpaus.\nAndra perioden inleddes med flera tuffa dueller och tempot i matchen bestod. I powerplay tr\u00e4ffade b\u00e5de Johan Ryno och Oskar Steen m\u00e5lramen. F\u00e4rjestad var hetare och det k\u00e4ndes som att hemmalaget v\u00e4xlade upp.\u00a0\nMichael Lindqvist utvisades efter 27.04 vilket gav J\u00f6nk\u00f6pingslaget ett tillf\u00e4lle att ta ledningen. Men Lindqvist skulle skjuta in F\u00e4rjestads ledningsm\u00e5l, direkt efter utvisningen efter. Han utnyttjade backen Martin Fehervary puckslarv och avslutade snyggt i n\u00e4ttaket \u2013 2\u20131 till F\u00e4rjestad, tid 29.11.\n\n\n\nInom fem minuter f\u00f6ll tv\u00e5 nya m\u00e5l. HV71:s Simon \u00d6nerud kom helt fri, ett distinkt skott f\u00f6rbi m\u00e5lvakten Markus Svensson. Men Johan Ryno ville annorlunda och drog till med ett stenh\u00e5rt handledsskott med sex minuter kvar, 3\u20132 till FBK. I slutminuterna av andra perioden l\u00e5g bortalaget p\u00e5 f\u00f6r en ny kvittering men resultatet bestod perioden ut.\u00a0\nI tredje perioden syntes det tydligt att HV71 ville v\u00e4nda matchen, lika mycket som F\u00e4rjestad ville avg\u00f6ra. Karlstadslagets Jesper Olofsson fick ett bra l\u00e4ge att n\u00e4ta men skottet gick utanf\u00f6r m\u00e5l.\nHV71 hade sedan en j\u00e4ttem\u00f6jlighet efter ett fint kombinationsspel och avslut av Isac Br\u00e4nnstr\u00f6m. F\u00f6r en sekund l\u00e5g pucken fri bakom Svensson i m\u00e5let men FBK\u2013spelaren Virtanen hann f\u00f6rst och slog iv\u00e4g pucken.\nF\u00e4rjestad fick den stora chansen att avg\u00f6ra efter att Mikko Lehtonen \u00e5kt ut f\u00f6r crosschecking, tid 53.47 men g\u00e4sterna klarade av utvisningen. HV71 tog ut Jonas Gunnarsson med mindre \u00e4n tv\u00e5 och en halv minut kvar. Allt eller inget , puckarna kastades p\u00e5 m\u00e5l g\u00e5ng p\u00e5 g\u00e5ng och F\u00e4rjestad hade stora problem. Men F\u00e4rjestad lyckades st\u00e4da undan och vann matchen med 3\u20132. D\u00e4rmed \u00e4r laget klart f\u00f6r semifinal d\u00e4r Djurg\u00e5rden v\u00e4ntar. HV71:s s\u00e4song \u00e4r \u00f6ver, men man faller med flaggan i topp.\n\u2013 N\u00e5gonstans \u00e4r skamgr\u00e4nsen vid kvartsfinal om man vinner serien, det \u00e4r inte ofta man m\u00f6ter ett s\u00e5 h\u00e4r bra lag i kvartsfinal som HV71 \u00e4r, s\u00e4ger F\u00e4rjestads Linus Johansson till C More efter matchen.\u00a0\n\n\n\n\n            F\u00e4rjestad\u2013HV71 3\u20132 (1\u20131, 2\u20131, 0\u20130)\n          \nMatchbetyg 4\nOtroligt underh\u00e5llande match med gasen i botten fr\u00e5n start. Det syntes att det var vinna eller f\u00f6rsvinna\u2013l\u00e4ge f\u00f6r b\u00e5da lagen. Spelm\u00e4ssigt var F\u00e4rjestad b\u00e4ttre men HV71 stod f\u00f6r fina aktioner och fina m\u00e5l. Lite synd att ett av lagen tvingas f\u00f6rsvinna s\u00e5 h\u00e4r tidigt med tanke p\u00e5 det fina spel de bjudit p\u00e5 under matchserien.\n\u00a0\nMatchens lirare:\nMichael Lindqvist , F\u00e4rjestad. Spelade i samma kedja som Johan Ryno och Joakim Nyg\u00e5rd. Den kedjan var produktiv och Lindqvist var bortsett fr\u00e5n sitt m\u00e5l och assist v\u00e4ldigt bra i offensiv zon. Skapade mycket av lite och var ett stort problem f\u00f6r HV71.\u00a0\n\u00a0\nMatchserien:\u00a0\n22/3 F\u00e4rjestad\u2013HV71 1-2 SD\n24/3 HV71\u2013F\u00e4rjestad 1-3\n26/3 F\u00e4rjestad\u2013HV71 2-3\n28/3 HV71\u2013 F\u00e4rjestad 1-3\n30/3 F\u00e4rjestad\u2013HV71 3-2 SD\n1/4 HV71\u2013 F\u00e4rjestad 5-3\n3/4 F\u00e4rjestad\u2013HV71 3\u20132\n\n\n\nVisa mer\n\n\n\n\n\n\n\n", "date": "2019-04-03T21:23:44"}
{"header": "Robin Olsen petas i Roma", "link": "https://www.dn.se/sport/fotboll/robin-olsen-petas-i-roma/", "message": "\nOlsen har haft en formsvacka under vintern, och inf\u00f6r Fiorentinamatchen sade Ranieri att han skulle avvakta tr\u00e4ningen innan han best\u00e4mde sig f\u00f6r vem som skulle st\u00e5 p\u00e5 onsdagen.\n\n\n\nSvaret blev 35-\u00e5rige Mirante, som kom till Roma fr\u00e5n Bologna i somras.\n\nhttps://twitter.com/OfficialASRoma/status/1113501530676768768\n\nRobin Olsens position som f\u00f6rstem\u00e5lvakt i Roma har varit tydlig \u00e4nda fram till nyligen. Den nye tr\u00e4naren Claudio Ranieri har gett olika besked om m\u00e5lvaktssituationen.\nInf\u00f6r Ranieris f\u00f6rsta match sade han att han skulle avvakta tr\u00e4ningen innan han best\u00e4mde sig f\u00f6r vem som skulle st\u00e5. Det blev d\u00e5 Olsen. Inf\u00f6r f\u00f6rra matchen, mot Napoli i s\u00f6ndags, f\u00f6rsvarade Ranieri svensken och sade att han inte skulle plocka bort honom.\n\u2013 Jag tycker att Robin \u00e4r en j\u00e4tteduktig m\u00e5lvakt, jag gillade honom redan innan han kom till Roma, jag f\u00f6ljde honom redan d\u00e5. Han har mitt f\u00f6rtroende, sade romaren.\nRoma f\u00f6rlorade den matchen med 1\u20134. Tre dagar senare f\u00e5r svensken sitta p\u00e5 b\u00e4nken.\n\n\n\nMatchen mot Fiorentina startar 21.00.\nL\u00e4s mer: Robin Olsen om hur han utvecklats i Roma\u00a0\n", "date": "2019-04-03T21:07:09"}
{"header": "En man till sjukhus efter storbr\u00e5k i V\u00e4ster\u00e5s", "link": "https://www.dn.se/nyheter/en-man-till-sjukhus-efter-storbrak-i-vasteras/", "message": "\nPolisen anl\u00e4nde till Vasaparken, n\u00e4ra Centralstationen i V\u00e4ster\u00e5s, strax efter larmet om ett stort slagsm\u00e5l.\u00a0\n\u2013 N\u00e4r vi anl\u00e4nde hade br\u00e5ket upph\u00f6rt, men vi antr\u00e4ffade ett antal personer p\u00e5 platsen. Vi fick \u00e4ven vittnesuppgifter om att flera personer l\u00e4mnat parken, s\u00e4ger Daniel Vikdahl, presstalesperson f\u00f6r polisen i region Mitt.\n\n\n\n\u2013 P\u00e5 platsen hittade vi en skadad man i 20-\u00e5rs\u00e5ldern som f\u00f6rdes till sjukhus. Vi id- kontrollerade ett antal personer som vi bed\u00f6mer kan vara intressanta d\u00e5 de \u00e4r i samma \u00e5lder som den skadade, n\u00e5gon av dem topsades vet jag.\nEnligt Daniel Vikdahl bed\u00f6ms mannen inte ha skadats allvarligt.\n\u2013 Ingen \u00e4r frihetsber\u00f6vad och vi har heller ingen misst\u00e4nkt i detta l\u00e4ge. Vi utreder den h\u00e4r h\u00e4ndelsen som grov misshandel.\nHan kan inte bekr\u00e4fta att vapen ska ha f\u00f6rekommit vid br\u00e5ket.\n\u2013 Jag vet inte vad br\u00e5ket handlade om och kan inte uttala mig om vilka typer av tillhyggen som ska ha anv\u00e4nts eftersom det r\u00f6r sig om vittnesuppgifter. Vii hittade inga tillhyggen p\u00e5 platsen.\n", "date": "2019-04-03T19:30:39"}
{"header": "Janne Andersson om Isaks succ\u00e9: \u201dHan \u00e4r l\u00e5ngt framme\u201d", "link": "https://www.dn.se/sport/fotboll/janne-andersson-om-isaks-succe-han-ar-langt-framme/", "message": "\nAlexander Isak har tagit Eredivisie, Nederl\u00e4ndernas h\u00f6gsta fotbolldivision, med storm.\u00a0\n19-\u00e5ringen fr\u00e5n Ulriksdal l\u00e5nades in fr\u00e5n Dortmund f\u00f6r att ers\u00e4tta Fran Sol, anfallaren som gick till Dynamo Kiev.\n\n\n\nMed sina tio m\u00e5l p\u00e5 tio matcher \u00e4r det i dag inte m\u00e5nga som saknar Sol.\u00a0\n\u2013 Det var perfekt f\u00f6r Isak att komma i v\u00e4g och f\u00e5 spela matcher, konstaterar Janne Andersson.\nHan har \u00e4nnu inte sett tisdagens bortamatch mot Heracles, men har givetvis inte missat att Isak gjorde tv\u00e5 m\u00e5l och tv\u00e5 assist n\u00e4r Willem II vann med 4\u20133.\nMatchen mot Fortuna Sittard, d\u00e5 Isak satte rekord i Eredivisie med tre m\u00e5l p\u00e5 straffsparkar, och solom\u00e5let mot Feyenoord, tillh\u00f6r ocks\u00e5 godbitarna.\n\u2013 Isak f\u00e5r spela matcher regelbundet, vilket har varit j\u00e4ttebra f\u00f6r honom. Under \u00e5ren i Dortmund har han inte f\u00e5tt spela s\u00e5 m\u00e5nga matcher, men han har f\u00e5tt bra tr\u00e4ningsm\u00f6jligheter, han har utvecklats och det syns ju p\u00e5 spelet, s\u00e4ger Janne Andersson samtidigt som han \u00e4r p\u00e5 v\u00e4g in p\u00e5 sitt kontor med en kopp kaffe i handen.\nJohn Guidetti gjorde 2011\u20132012 imponerande 20 m\u00e5l p\u00e5 23 matcher f\u00f6r Feyenoord. Brassen Afonso Alves, med f\u00f6rflutet i b\u00e5de \u00d6rgryte och Malm\u00f6 FF, gjorde sju m\u00e5l f\u00f6r Heerenveen n\u00e4r laget 2007 besegrade Heracles med 9\u20130.\n\n\n\n\u2013 Holl\u00e4ndsk fotboll \u00e4r generellt offensiv. Men det \u00e4r sv\u00e5rt att j\u00e4mf\u00f6ra med hur det var f\u00f6rr, jag tycker inte att det \u00e4r s\u00e5 intressant, s\u00e4ger Andersson. Jag tycker att det generellt \u00e4r j\u00e4tteroligt att v\u00e5ra spelare g\u00e5r bra i sina klubblag. Det g\u00e4ller Alexander Isak och alla andra.\nI EM-kvalmatcherna mot Rum\u00e4nien och Norge valde Janne Andersson att l\u00e5ta Alexander Isak agera inhoppare.\u00a0\n\u2013 Det \u00e4r en intressant forwardstyp. Som s\u00e5 ofta med yngre spelare kan man inte s\u00e4ga exakt en eller tv\u00e5 detaljer som f\u00f6rb\u00e4ttrats, ofta \u00e4r det en helhet. Isak blev uttagen f\u00f6r att han var tillr\u00e4ckligt bra f\u00f6r att vara med d\u00e4r och d\u00e5, jag tog inte ut honom f\u00f6r att han \u00e4r ung, talangfull och eventuellt ska vara bra om n\u00e5got \u00e5r.\u00a0\n\u2013 Han \u00e4r l\u00e5ngt framme och det tycker jag att han visade p\u00e5 samlingen. Isak gjorde en del m\u00e5l p\u00e5 tr\u00e4ningarna och hade bra f\u00f6rst\u00e5else f\u00f6r hur vi skulle spela, han snappade upp det v\u00e4ldigt snabbt.\nSom 17-\u00e5ring l\u00e4mnade Alexander Isak AIK f\u00f6r tyska toppklubben Borussia Dortmund i januari 2017.\n\u2013 Om man j\u00e4mf\u00f6r hur han var i AIK s\u00e5 har allting blivit lite b\u00e4ttre, s\u00e5 brukar det oftast vara n\u00e4r man ser unga spelare. Det \u00e4r inte s\u00e5 att man helt pl\u00f6tsligt blir oerh\u00f6rt mycket b\u00e4ttre p\u00e5 en liten grej. Oftast \u00e4r det helheten som blir b\u00e4ttre om man \u00e4r i en bra milj\u00f6 och det har ju Isak varit. Jag hoppas att det \u00e4r m\u00e5nga fler spelare som forts\u00e4tter att utvecklas.\u00a0\nTill sommaren l\u00f6per l\u00e5neavtalet med Willem II ut. Var Isak spelar till h\u00f6sten spekuleras det vilt om i dag.\n\u2013 Sj\u00e4lvklart \u00e4r det f\u00f6r v\u00e5r del b\u00e4st om alla spelar i de b\u00e4sta ligorna och g\u00f6r j\u00e4ttebra ifr\u00e5n sig. Men det kan vara en alldeles lagom liga efter det att du varit i n\u00e5gra \u00e5r i ett topplag i Bundesliga. Att spela i Holland \u00e4r f\u00f6rmodligen helt r\u00e4tt steg f\u00f6r Alexander Isak.\nForts\u00e4tter Alexander Isak att \u00f6sa in m\u00e5l s\u00e5 kommer den mediala pressen p\u00e5 att Isak ska starta i EM-kvalmatchen mot Malta hemma p\u00e5 Friends arena den 7 juni bli h\u00e5rd.\nJanne Andersson smuttar p\u00e5 sitt kaffe.\n\u2013 N\u00e4r det \u00e4r dags f\u00f6r trupputtagning s\u00e5 tar jag ut dem som jag tror har b\u00e4st m\u00f6jligheter att vara med och vinna matcherna, d\u00e5 bryr jag mig inte s\u00e5 mycket om vad andra tycker, om jag ska vara \u00e4rlig. Det \u00e4r jag och mina n\u00e4rmsta medarbetare som g\u00f6r det, det har jag inga problem med.\nP\u00e5 l\u00f6rdag spelar damlandslaget en tr\u00e4ningslandskamp mot Tyskland p\u00e5 Friends arena inf\u00f6r drygt 30.000 \u00e5sk\u00e5dare.\n\u2013 J\u00e4tteroligt, jag ska sj\u00e4lv dit och titta, s\u00e4ger Janne Andersson.\u00a0\n", "date": "2019-04-03T19:25:11"}
{"header": "Staffanstorp nekar st\u00f6d till IS-\u00e5terv\u00e4ndare", "link": "https://www.dn.se/nyheter/politik/staffanstorp-nekar-stod-till-is-atervandare/", "message": "\nF\u00f6rslaget som klubbades igenom p\u00e5 onsdagskv\u00e4llen sl\u00e5r bland annat fast att \u00e5terv\u00e4ndande IS-terrorister inte \u00e4r v\u00e4lkomna till Staffanstorps kommun. Enligt beslutet kommer de inte heller att kunna erh\u00e5lla st\u00f6d i n\u00e5gon form av kommunen.\n\n\n\n\u201dJag \u00e4r mycket n\u00f6jd med att Staffanstorps h\u00f6gsta beslutande organ, valt av kommuninv\u00e5narna, tydligt st\u00e5r upp f\u00f6r terrorns offer och r\u00f6stade f\u00f6r kommunstyrelsens beslut att IS-terrorister inte ska f\u00e5 del av v\u00e5ra v\u00e4lf\u00e4rdssystem\u201d, skriver kommunstyrelsens ordf\u00f6rande Christian Sonesson (M) i ett sms till TT.\n\n\n\n\n\n            Christian Sonesson (M).\n            \n              Foto: Sandra Henningsson\n            \n\n\nF\u00f6rslaget r\u00f6stade igenom med siffrorna 23 ja och 17 nej, en avstod.\nOm det blir m\u00f6jligt att efterleva beslutet \u00e4r dock os\u00e4kert. Flera forskare och jurister har kritiserat f\u00f6rslaget och menar att det saknar lagligt st\u00f6d. De har p\u00e5pekat att alla kommuner \u00e4r bundna av bland annat socialtj\u00e4nstl\u00e4gen som reglerar vem som kan f\u00e5 f\u00f6rs\u00f6rjningsst\u00f6d.\nOcks\u00e5 Moderaternas ledare Ulf Kristersson \u00e4r kritisk till f\u00f6rslaget.\n\u2013 Jag f\u00f6rst\u00e5r signalen man vill skicka, men jag skulle f\u00f6resl\u00e5 att kommunen g\u00f6r som de flesta andra kommuner: f\u00f6ljer lagstiftningen. Sedan f\u00e5r man g\u00f6ra vad man kan f\u00f6r att \u00e4ndra den lagstiftningen, har han tidigare sagt till TT.\n", "date": "2019-04-03T20:39:40"}
{"header": "Centerpartiet satsar 40 miljoner extra p\u00e5 kvinnojourer", "link": "https://www.dn.se/nyheter/politik/centerpartiet-satsar-40-miljoner-extra-pa-kvinnojourer/", "message": "\nMedan C-ledaren g\u00e5r runt i lokalen s\u00e4ger hon att det \u00e4r som att vi befinner oss i en f\u00f6rskola. Men de tonade rutorna och kodl\u00e5sen p\u00e5 varje d\u00f6rr till rummen talar f\u00f6r att det drivs ett annan slags verksamhet.\u00a0\n\n\n\nDet \u00e4r p\u00e5 en hemlig ort i Sverige vi m\u00f6ter C-ledaren tillsammans med verksamhetschefen Bridgett Stehag som driver en av Sveriges cirka 200 kvinno- och tjejjourer.\u00a0\nIngen av hemmets inskrivna sju kvinnor och 20 barn finns p\u00e5 plats. De \u00e4r p\u00e5 utflykt.\u00a0\n\u2013 Vi brukar ha en del utflykter f\u00f6r barnen och deras mammor. Det \u00e4r viktigt att de f\u00e5r komma ut och k\u00e4nna sig fria, att det finns n\u00e5got mer \u00e4n att vara r\u00e4dd, s\u00e4ger Bridgett Stehag.\nL\u00e4s ocks\u00e5: \u201dHan slog mig s\u00e5 h\u00e5rt att jag fick stanna hemma fr\u00e5n jobbet i en vecka\u201d\u00a0\nUnder f\u00f6rra \u00e5ret var det \u00f6ver 55.000 personer som tog kontakt med kvinnojourer, av dessa var 94 procent kvinnor, enligt en rapport fr\u00e5n Unizon, som tidigare hette Sveriges kvinno- och tjejjourers riksf\u00f6rbund.\u00a0\nI fredags presenterades en annan budgetprioritering p\u00e5 45 miljoner kronor f\u00f6r att stoppa m\u00e4ns v\u00e5ld p\u00e5 kvinnor, varav 10 miljoner g\u00e5r till Nationellt Centrum f\u00f6r Kvinnofrid\u00a0\n\n\n\nNu ber\u00e4ttar Annie L\u00f6\u00f6f om ett ytterligare tillskott till j\u00e4mst\u00e4lldhetsarbetet. Det handlar om 40 miljoner kronor till landets tjej- och kvinnojourer, ut\u00f6ver grundanslaget p\u00e5 100 miljoner. Tillskottet motsvarar ungef\u00e4r en halvtidstj\u00e4nst per kvinnojour i Sverige per \u00e5r, enligt C-ledaren.\n\u2013 Det h\u00e4r \u00e4r pengar som Centerpartiet har k\u00e4mpat f\u00f6r i budgetf\u00f6rhandlingarna. Just f\u00f6r att j\u00e4mst\u00e4lldhetsmyndigheten, som kommer att vara kvar, \u00e4r en viktig del i j\u00e4mst\u00e4lldhetsarbetet i Sverige, s\u00e4ger Annie L\u00f6\u00f6f och forts\u00e4tter:\u00a0\n\u2013 Men man kan inte bara fokusera p\u00e5 en myndighet, ska man arbeta med j\u00e4mst\u00e4lldhetsmyndigheten m\u00e5ste man ocks\u00e5 komplettera resurserna och satsningarna till alla de akt\u00f6rer som arbetar med kvinnors trygghet ut i verkligheten. Det perspektivet har Centerpartiet haft under budgetf\u00f6rhandlingarna.\u00a0\nL\u00e4s ocks\u00e5: Fi vill ha haverikommission om v\u00e5ld i n\u00e4ra relationer\u00a0\nBridgett Stehag s\u00e4ger att mer pengar alltid \u00e4r v\u00e4lkommet.\u00a0\n\u2013 Jag tycker att det \u00e4r v\u00e4lbeh\u00f6vligt. Kvinnojourer lever i en ovisshet kring finansiering. Alla satsningar som belyser v\u00e5r situation och som f\u00f6rb\u00e4ttrar, s\u00e5 att vi p\u00e5 golvet kan st\u00f6tta v\u00e5ldsutsatta kvinnor och barn tar vi gladeligen emot, s\u00e4ger hon.\u00a0\nEfter SVT:s dokument\u00e4r om Josefin Nilsson har trycket \u00f6kat p\u00e5 kvinnojourer. Det uppger \u00e4ven denna kvinnojour.\u00a0\n\u2013 Men vi har n\u00e4stan alltid h\u00f6gt tryck h\u00e4r och det h\u00e4nder att vi inte kan ta emot v\u00e5ldsutsatta kvinnor f\u00f6r att vi inte r\u00e4cker till, s\u00e4ger Bridgett Stehag till Annie L\u00f6\u00f6f n\u00e4r de sitter i ett av hemmets rum.\u00a0\nF\u00f6rutom pengar efterlyser verksamhetschefen nationella riktlinjer.\u00a0\n\u2013 Som kvinnojour tar vi emot placeringar fr\u00e5n v\u00e4ldigt m\u00e5nga olika socialtj\u00e4nster i hela landet. D\u00e5 vi sitter i en unik position ser vi hur olika det g\u00f6rs runtom i landet, s\u00e4ger Bridgett Stehag.\nVerksamhetschefen menar att skyddet och st\u00f6det en v\u00e5ldsutsatt kvinna s\u00f6ker kan skilja sig beroende p\u00e5 var hon bor.\u00a0\n\u2013 I samma \u00e4rende kan det ocks\u00e5 skilja sig mycket hur olika instanser bed\u00f6mer och d\u00f6mer i \u00e4rendet. S\u00e5 ska det inte vara \u2013 att olika instanser jobbar emot varandra. Det g\u00f6r det mycket sv\u00e5rt f\u00f6r de enskilda utsatta kvinnorna och barn, s\u00e4ger hon.\n\n\n\nTillsammans med kompetens skulle nationella riktlinjer kunna jobba bort \u201dtyckandet\u201d, tror hon.\n\u2013 Vi skulle tycka att det skulle vara positivt f\u00f6r barnens och kvinnornas r\u00e4ttss\u00e4kerhet, s\u00e4ger Bridgett Stehag.\u00a0\nRiktlinjerna skulle r\u00f6ra alltifr\u00e5n bed\u00f6mningar i dessa \u00e4renden till vad som anses vara ett l\u00e4mpligt boende till polisens och domstolarnas arbete.\nAnnie L\u00f6\u00f6f anser att fr\u00e5gan om nationella riktlinjer \u00e4r intressant och viktig.\n\u2013 Jag ska ta med mig det f\u00f6r att det h\u00e4r n\u00e5got som vi kan driva p\u00e5 gentemot regeringen. Att se till att det finns uppdaterade riktlinjer som skapar trygghet f\u00f6r kvinnor oavsett vilka kommuner de kommer ifr\u00e5n. Dessa kvinnor ska inte beh\u00f6va olika skydd beroende p\u00e5 vilken postadress de har, s\u00e4ger Annie L\u00f6\u00f6f.\u00a0\n\n\n\n\n            Urval av regeringens prioriteringar i v\u00e5rbudgeten:\n          \n340 miljoner kronor p\u00e5 arbetsmarknadspolitiska \u00e5tg\u00e4rder, bland annat p\u00e5 det som kallas lokala jobbsp\u00e5r.\n150 miljoner kronor till att f\u00f6rst\u00e4rka LSS och st\u00f6d f\u00f6r personer som har behov av hj\u00e4lp med andning och sondmatning.\u00a0\n50 miljoner kronor p\u00e5 natt\u00e5g. Pengarna ska anv\u00e4ndas till att upphandla t\u00e5gtrafik mellan Sverige och destinationer i andra l\u00e4nder, samt till de kringkostnader som uppkommer i form av expertis och f\u00f6rvaltningsavgifter.\n45 miljoner kronor f\u00f6r att stoppa m\u00e4ns v\u00e5ld p\u00e5 kvinnor, varav 10 miljoner g\u00e5r till Nationellt Centrum f\u00f6r Kvinnofrid.\u00a0\n\n\n\nVisa mer\n\n\n\n\n\n\n\n", "date": "2019-04-03T21:12:04"}
{"header": "Dramatisk omkullridning f\u00f6r legendaren Whitaker", "link": "https://www.dn.se/sport/dramatisk-omkullridning-for-legendaren-whitaker/", "message": "\nDen svenska ridsportpubliken har en speciell plats i sina hj\u00e4rtan f\u00f6r britten John Whitaker.\nTillsammans med den vita sagoh\u00e4sten Milton tjusade John Whitaker under 80- och 90-talet publiken, och ekipaget n\u00e5dde stora framg\u00e5ngar.\n\n\n\nI dag har Milton f\u00f6r l\u00e4nge sedan g\u00e5tt i pension, men John Whitaker forts\u00e4tter att \u00e5ka Europa runt och t\u00e4vla vidare..\nTrots att Whitaker \u00e4r 63 \u00e5r h\u00e5ller han fortfarande h\u00f6g klass som ryttare.\nI onsdagens f\u00f6rsta internationella hoppklass i de \u00e5rliga h\u00e4stt\u00e4vlingarna i Scandinavium i G\u00f6teborg var dock oturen framme f\u00f6r John Whitaker och hans h\u00e4st Argento.\u00a0\nEfter hinder nummer sju gick ekipaget omkull.\nDet s\u00e5g dramatiskt ut, men John Whitaker var snabbt uppe p\u00e5 f\u00f6tterna igen. Tillsammans med Argento, som funktion\u00e4rerna hade f\u00e5ngat in, kunde han sedan l\u00e4mna banan till fots.\nEfter omkullridningen unders\u00f6ktes John Whitaker direkt av l\u00e4kare p\u00e5 plats i Scandinavium. Under torsdagen kommer en ny unders\u00f6kning att genomf\u00f6ras f\u00f6r att d\u00e5 avg\u00f6ra om han kan t\u00e4vla vidare i G\u00f6teborg \u2013 t\u00e4vlingarna p\u00e5g\u00e5r till och med s\u00f6ndag.\n\n\n\n\u00c4ven Argento unders\u00f6ktes efter omkullridningen, och veterin\u00e4ren kunde snabbt ge lugnande besked. H\u00e4sten hade klarat sig utan skador.\n", "date": "2019-04-03T20:24:35"}
{"header": "Man skottskadad i Helsingborg", "link": "https://www.dn.se/nyheter/sverige/man-skjuten-i-helsingborg-okant-skadelage/", "message": "\nPolisen anl\u00e4nde till Storgatan i centrala Helsingborg efter att en person ringt in och larmat om en skottlossning. Patrullen hittade d\u00e5 en skottskadad man, som fick f\u00f6ras till sjukhus i polisbil.\u00a0\n\n\n\n\u2013 Mannen v\u00e5rdas p\u00e5 sjukhus och vi har inga uppgifter om hans skadel\u00e4ge, s\u00e4ger Calle Persson, presstalesperson i region Syd.\nPolisen har \u00e4nnu ingen misst\u00e4nkt f\u00f6r skjutningen, som skedde utomhus i stadens centrala delar. Enligt Calle Persson kommer skjutningen f\u00f6rmodligen att rubriceras som mordf\u00f6rs\u00f6k.\n\u2013 Vi har sp\u00e4rrat av brottsplatsen och f\u00f6rs\u00f6ker nu ta reda p\u00e5 vad det \u00e4r som har h\u00e4nt. Vi pratar med vittnen och unders\u00f6ker om det finns \u00f6vervakningskameror p\u00e5 platsen. Teknikerna har \u00e4nnu inte anl\u00e4nt men det kommer de g\u00f6ra s\u00e5 sm\u00e5ningom, s\u00e4ger han.\nHelsingborgs Dagblad har talat med flera vittnen som befann sig p\u00e5 platsen vid tiden f\u00f6r skjutningen. En kvinna s\u00e4ger till tidningen att mellan 10 och 20 m\u00e4n stod i en grupp p\u00e5 gatan och diskuterade n\u00e5got, n\u00e4r skott pl\u00f6tsligt h\u00f6rdes.\n\u2013 Killarna stod i h\u00f6rnet p\u00e5 andra sidan gatan n\u00e4r jag gick \u00f6ver \u00f6verg\u00e5ngsst\u00e4llet. Sen s\u00e5g jag en kille med luva \u00f6ver ansiktet som tog upp en pistol, hur han str\u00e4ckte fram den och s\u00e5 sk\u00f6t han. \u00c5tta skott tror jag att det var, s\u00e4ger vittnet till Helsingborgs Dagblad.\u00a0\n", "date": "2019-04-03T20:02:34"}
{"header": "\u201dDet \u00e4r en sp\u00e4nnande men ocks\u00e5 skr\u00e4mmande tid\u201d", "link": "https://www.dn.se/nyheter/varlden/live-folj-dns-utrikesdag-pa-chinateatern-i-stockholm/", "message": "\nDN:s Utrikeskv\u00e4ll arrangerades f\u00f6r 20:e \u00e5ret i rad, och liksom tidigare \u00e5r var intresset stort. Chinateatern var fullsatt n\u00e4r chefredakt\u00f6r Peter Wolodarski inledde kv\u00e4llens samtal d\u00e4r 16 korrespondenter deltog.\n\n\n\n\u2013 Vi g\u00e5r in i en brytningstid, den k\u00e4nslan v\u00e4xer sig starkare och starkare. Det \u00e4r en sp\u00e4nnande men ocks\u00e5 skr\u00e4mmande tid d\u00e4r mycket av det som vi tagit f\u00f6r givet n\u00e4r det g\u00e4ller fr\u00e5gor som demokrati inte l\u00e4ngre g\u00e4ller, sade Wolodarski.\nSamtalen utgick fr\u00e5n de politiska str\u00f6mningar och h\u00e4ndelser som definierar och symboliserar dagens turbulenta v\u00e4rld. De globala klimatstrejkerna, med svenska Greta Thunberg i spetsen, och det blodiga kriget i Syrien, som blivit en sk\u00e5deplats f\u00f6r stormakternas konflikter, var naturliga utg\u00e5ngspunkter.\n\n\n\n\n\n            DN:s korrespondenter Philip Teir, Anna-Lena Laur\u00e9n, och Ingmar Nev\u00e9us.\n            \n              Foto: Marc Femenia\n            \n\n\n\u2013 2018 var ett genombrotts\u00e5r f\u00f6r klimatfr\u00e5gan med rekordv\u00e4rmen under sommaren och den nya typen av aktivism som startades av Greta Thunberg, men vad kommer att kr\u00e4vas f\u00f6r att vi ska n\u00e5 milj\u00f6m\u00e5len, fr\u00e5gade sig DN:s klimatreporter Jannike Kihlberg.\n\u2013 Det \u00e4r s\u00e5 sv\u00e5rt f\u00f6r vuxna att s\u00e4ga nej till barn som s\u00e4ger \u201df\u00f6rst\u00f6r inte v\u00e5rt klimat\u201d, sade Tysklandskorrespondenten Lina Lund.\n\u00c4ven andra globala trender dissekerades under kv\u00e4llen. Bj\u00f6rn af Kleen, DN:s Washingtonkorrespondent, och utrikeskommentatorn Michael Winiarski diskuterade hur synen p\u00e5 cannabis har f\u00f6r\u00e4ndrats, hur marknadskrafterna tagit vid n\u00e4r drogen avkriminaliserats i Kanada och Kalifornien, och hur det har p\u00e5verkat de samh\u00e4llen som ber\u00f6rs.\n\n\n\nKorrespondenterna Anna-Lena Laur\u00e9n, Mia Holmgren, Ingmar Nev\u00e9us, Erik Esbj\u00f6rnsson, Nathan Shachar och Philip Teir deltog i ett panelsamtal om val\u00e5ret 2019, d\u00e5 fler m\u00e4nniskor \u00e4n n\u00e5gonsin g\u00e5r till val v\u00e4rlden \u00f6ver. De utredde vilka fr\u00e5gor som kan bli avg\u00f6rande f\u00f6r valresultaten och vilka konsekvenser det kan f\u00e5 n\u00e4r medborgare i l\u00e4nder som Indien, Finland, Israel, Sydafrika och Ryssland g\u00e5r till valurnorna.\n\u2013 Vi har en l\u00e4sekrets som \u00e4r genuint intresserad av utrikesjournalistik och trycket \u00e4r alltid stort f\u00f6r att f\u00e5r vara med och h\u00f6ra v\u00e5ra utrikeskorrespondenter diskutera de stora fr\u00e5gorna n\u00e4r de kommer hem en g\u00e5ng om \u00e5ret, s\u00e4ger DN:s utrikeschef Pia Skagermark.\nUtrikeskv\u00e4llen modererades \u00e4ven i \u00e5r av DN:s Johar Bendjelloul.\u00a0\n\u2013 Det \u00e4r fantastiskt att ha s\u00e5 m\u00e5nga kunniga m\u00e4nniskor under samma tak, det \u00e4r verkligen inte vardagsmat. Vi f\u00e5r ta del av m\u00e5nga kvalificerade analyser av v\u00e4rldsfr\u00e5gor p\u00e5 kort tid, s\u00e4ger han.\nUtrikeskv\u00e4llen avslutades med ett tal av den amerikanske krigsveteranen Alan Moskin, som ber\u00e4ttade om sina upplevelser fr\u00e5n Andra v\u00e4rldskriget, d\u00e4r han vid krigets slut var med och befriade arbets- och koncentrationsl\u00e4gret Gunskirchen i \u00d6sterrike.\n\u2013 Dagens unga f\u00e5r romantiska bilder av krig fr\u00e5n tv-spel och liknande. Att vara i krig \u00e4r som att komma till helvetet och tillbaks, s\u00e4ger han.\nDen nu 92-\u00e5rige Alan Moskin ber\u00e4ttade om de fasor han bevittnade med egna \u00f6gon n\u00e4r portarna till l\u00e4gret slogs upp, och han uppmanade till motst\u00e5nd mot alla former av fascism, nazism, och hat, v\u00e4rlden \u00f6ver.\n\u2013 Det jag s\u00e5g d\u00e4r var det v\u00e4rsta jag n\u00e5nsin sett och det v\u00e4rsta jag hoppas n\u00e5gonsin beh\u00f6va se. Jag s\u00e5g skelettliknande personer ligga p\u00e5 marken till b\u00e5de h\u00f6ger och v\u00e4nster, det \u00e4r som att beskriva det obeskrivbara.\n\u2013 Hur kunde den civiliserade v\u00e4rlden till\u00e5ta att det h\u00e4r h\u00e4nde? Jag vill inte att n\u00e5gon n\u00e5gonsin gl\u00f6mmer F\u00f6rintelsen, det \u00e4r d\u00e4rf\u00f6r jag g\u00f6r det jag g\u00f6r\u2013 f\u00f6r att jag \u00e4r ett vittne, s\u00e4ger Alan Moskin.\n", "date": "2019-04-03T17:52:40"}
{"header": "Stefan Klockare f\u00f6rl\u00e4nger med Skellefte\u00e5 AIK", "link": "https://www.dn.se/sport/ishockey/stefan-klockare-forlanger-med-skelleftea-aik/", "message": "\nStefan Klockare kom till Skellefte\u00e5 AIK som spelare 2001 och blev efter tv\u00e5 s\u00e4songer assisterande tr\u00e4nare. D\u00e4refter har han varvat ansvarsuppgifterna, bland annat har han varit verksam i Skellefte\u00e5s juniorlag men \u00e5tergick sedan till A-laget d\u00e4r han nu varit delaktig i elva s\u00e4songer.\u00a0\n\n\n\nNu \u00e4r det klart att han forts\u00e4tter i klubben och han har skrivit p\u00e5 ett kontrakt som str\u00e4cker sig \u00f6ver s\u00e4songen 2020/2021. \u00a0\n\u00a0\u2013 Jag brinner oerh\u00f6rt mycket f\u00f6r f\u00f6reningen s\u00e5 det k\u00e4nns fantastiskt kul att f\u00e5 vara kvar. Vi har givetvis en stor revanschlusta och ska nu titta fram\u00e5t f\u00f6r att jobba och kriga v\u00e4ldigt, v\u00e4ldigt h\u00e5rt, s\u00e4ger Stefan Klockare om kontraktsf\u00f6rl\u00e4ngningen.\nHan fokuserar nu mot n\u00e4stkommande s\u00e4song och ser fram emot ett samarbete med klubbens nytillkomna general manager och tidigare Skellefte\u00e5-spelare Erik Forsell, samt sportchefen Niclas Lundkvist.\u00a0\n\u2013 De kommer in med ny energi och ett nytt ledarskap s\u00e5 det ska bli intressant att se hur vi kan f\u00e5 ihop det h\u00e4r. Jag tycker att b\u00e5de vi i f\u00f6reningen och Skellefteborna ska titta fram\u00e5t. Vi f\u00e5r aldrig vara n\u00f6jda utan vi ska h\u00f6ja blicken och k\u00e4mpa om guldet varje \u00e5r f\u00f6r det finns inget annat i min v\u00e4rld. Detta hoppas jag kunna vara med och tillf\u00f6ra i Skellefte\u00e5 AIK, s\u00e4ger Klockare.\n", "date": "2019-04-03T18:01:06"}
{"header": "Pel\u00e9 sjuk \u2013 inlagd p\u00e5 sjukhus i Paris", "link": "https://www.dn.se/sport/fotboll/pele-sjuk-inlagd-pa-sjukhus-i-paris/", "message": "\nDen 78-\u00e5rige brasilianske fotbollslegendaren har behandlats f\u00f6r en infektion och h\u00f6g feber men befinner sig inte i ett livshotande tillst\u00e5nd, enligt flera medier.\n\n\n\nPel\u00e9 tog tre VM-guld (1958, 1962 samt 1970) och ses som en av de b\u00e4sta spelarna n\u00e5gonsin.\n", "date": "2019-04-03T18:02:22"}
{"header": "Agnes Lidbeck: Kroppsaktivismens trista baksida", "link": "https://www.dn.se/kultur-noje/agnes-lidbeck-kroppsaktivismens-trista-baksida/", "message": "\n\u201dSkulle du k\u00f6pa en begagnad bil av den h\u00e4r mannen?\u201d \u00e4r en sliten fr\u00e5ga.\u00a0\n\u201dSkulle du k\u00f6pa en tandborste, ett par jeans, en n\u00e4rodlad trosa av den h\u00e4r urringningen?\u201d Om det blir vi tillfr\u00e5gade varje dag.\n\n\n\nDen f\u00f6rsta fr\u00e5gan g\u00e4ller om f\u00f6rs\u00e4ljaren ser p\u00e5litlig ut.\u00a0\nP\u00e5litlighet \u00e4r dock sv\u00e5rt att uttryck med br\u00f6sten. \u00c4nd\u00e5 ansluter sig just nu vissa verbala f\u00f6respr\u00e5kare f\u00f6r j\u00e4mst\u00e4lldhet till en r\u00f6relse som l\u00e4gger ytterligare vikt vid den kvinnligt kodade kroppen, som g\u00e5ngbar vara. Kroppspositivismen.\nKroppspositivismen kan kortfattat kokas ned till att alla kroppar har r\u00e4tt att finnas, r\u00e4tt att v\u00e4rderas lika, r\u00e4tt att synas och r\u00e4tt att uppfattas som vackra. Fokus ligger i l\u00e4gre grad p\u00e5 faktorer som l\u00e4ngd, h\u00e5rf\u00e4rg eller hudpigmentering och i h\u00f6gre grad p\u00e5 vikt.\u00a0\nEller, kanske knappast ens p\u00e5 vikt. Den fokuserar p\u00e5 f\u00f6rdelning av underhudsfett. Oavsett hur ditt underhudsfett \u00e4r placerat, \u00e4r du v\u00e4rd att f\u00e5 kl\u00e4 av dig f\u00f6r att f\u00e5 uppskattning. (Fast det \u00e4r inte riktigt riktigt sant. Om du till exempel \u00e4r mycket slank med stora, inopererade vikter i br\u00f6sten, kan du i denna kontext anses vara mindre l\u00e4mplig att visa upp p\u00e5 bild).\nKroppspositivismen har m\u00f6tts av kritik. Ibland r\u00f6r kritiken dess n\u00e4rsynthet: att kriterier som hudf\u00e4rg, funktionsvariation, k\u00f6nsidentifikation och klass gl\u00f6ms bort. Andra kritiker oroar sig f\u00f6r att uppmuntra fetma, som enligt vissa k\u00e4llor anses vara en st\u00f6rre h\u00e4lsofara \u00e4n sv\u00e4lt, sett till antal d\u00f6dsfall.\nMen s\u00e5 finns det en tredje vinkel, som f\u00e5r f\u00f6rv\u00e5nansv\u00e4rt lite utrymme i den svenska debatten. N\u00e4mligen det problematiska i att s\u00e4tta kroppen i centrum. I att s\u00e4tta, s\u00e5 att s\u00e4ga, rumpan framf\u00f6r allt.\u00a0\n\n\n\nF\u00f6r vad \u00e4r egentligen problemet, i detta sammanhang, i dag? Inneh\u00e5ller det offentliga rummet f\u00f6r f\u00e5 namnl\u00f6sa, avkl\u00e4dda typiskt feminina kroppar? Anv\u00e4nder f\u00f6r f\u00e5 varum\u00e4rken leenden, vadkurvor och bystlinjer f\u00f6r att \u00f6ka sin f\u00f6rs\u00e4ljning? \u00c4r det alltf\u00f6r oklart f\u00f6r unga i dag ifall deras v\u00e4rde sitter i att bli funna attraktiva?\nOavsett ursprunglig intention, \u00e4r kroppspositivismen l\u00e5ngt ifr\u00e5n en underjordisk motst\u00e5ndsr\u00f6relse. Redan fr\u00e5n b\u00f6rjan var den starkt p\u00e5verkad av g\u00e4ngse reklamt\u00e4nk; devisen \u201dsynlig-v\u00e4rdefull\u201d. Men nu \u00e4r den dessutom anammad av s\u00e5v\u00e4l stora som sm\u00e5 f\u00f6retag, som konsekvent anv\u00e4nder den f\u00f6r att legitimera kroppen som handelsvara. Varje bild p\u00e5 en mer eller mindre p\u00e5kl\u00e4dd individ som s\u00e4ljer n\u00e5got i kapacitet av kropp, f\u00f6rst\u00e4rker budskapet om att detta \u00e4r det enklaste, mest effektiva s\u00e4ttet att s\u00e4lja. Och allts\u00e5, v\u00e5r absolut viktigaste tillg\u00e5ng.\u00a0\nMot detta kan man st\u00e4lla att liknande reklambilder kommer att finnas oavsett, s\u00e5 varf\u00f6r skulle de inte vara mer r\u00e4ttvist f\u00f6rdelade mellan olika typer? Det kan ju b\u00e5de motverka osunda ideal och spegla den faktiska populationen och p\u00e5 s\u00e5 s\u00e4tt kanske \u00e4ven vidga normen?\u00a0\nMen \u201dfler \u00f6verviktiga p\u00e5 bild\u201d \u00e4r en bot som motverkar fel \u00e5komma. Det verkligt negativa \u00e4r inte att f\u00f6r f\u00e5 av oss har r\u00e4tt att ses som attraktiva. Det \u00e4r att denna attraktionskraft f\u00f6r stora grupper ses som av allt \u00f6verordnad betydelse.\u00a0\nAtt bryta en norm beh\u00f6ver inte n\u00f6dv\u00e4ndigtvis vara positivt. Man kan bryta normer i all o\u00e4ndlighet. Men egenv\u00e4rdet kan ju inte ligga i att de bryts, utan vad de bryts av. Det \u00e4r samma slags problematik som n\u00e4r representation inom reklamen blir \u00f6verordnat den m\u00e5h\u00e4nda klyschiga men \u00e4nd\u00e5 sanna frasen att \u201dreklamen \u00e4r livsfarlig\u201d. Eller, om man har ett v\u00e4nsterperspektiv: \u00e4nd\u00e5 arbetar aktivt f\u00f6r kvotering av kvinnor till chefspositioner, som om det \u00e4r b\u00e4ttre att vara en kvoterad \u00f6versittare och problemet inte enligt samma ideologi \u00e4r arbetsvillkor, kapitalism osv.\nS\u00e5 l\u00e4nge v\u00e5rt v\u00e4rde ligger i kroppen, kommer kroppen vara n\u00e5got att sl\u00e5ss mot.\nJag vet av egen erfarenhet att jag alltid kan hitta n\u00e5got att avsky i min spegelbild. Det \u00e4r inte alltid en avsky som sitter i hela dagen, men det \u00e4r en avsky som hugger till, som h\u00e5ll i sidan, med regelbundenhet. Jag har ju l\u00e4rt mig att mitt allt \u00f6verordnade uppdrag \u00e4r att vara\u2026 liggbar. Och jag ser ju, p\u00e5 bilderna, hur liggbara ser ut. Det handlar inte bara om midjem\u00e5tt. Det kan lika g\u00e4rna handla om porer, eller h\u00e5rs\u00e4ckar. Det kan alltid handla om n\u00e5got, n\u00e5got vad som helst, vad som helst utom det man sj\u00e4lv \u00e4r.\nTanken att den r\u00e5dande trenden f\u00f6r lite st\u00f6rre rumpor och n\u00e5gra diskreta valkar kring midjan skulle krossa ramarna f\u00f6r hur \u201dman ska se ut\u201d \u00e4r mer \u00e4n lovligt naiv. Puffandet med h\u00e5ret, vaxandet av \u00f6verl\u00e4ppen, finnandet av r\u00e4tt, naturliga, l\u00e4ppglans f\u00f6r att ge r\u00e4tt, naturligt f\u00f6rh\u00f6jda f\u00e4rg av de naturligt rundade amorb\u00e5garna \u00e4r det samma oavsett vad modellen v\u00e4ger.\nSammanfattningsvis. Att ha r\u00e4tt att synas \u00e4r en sak. Att vilja synas \u00e4r en annan. Att k\u00e4nna tv\u00e5nget att synas f\u00f6r att f\u00e5 vara med, \u00e4r en tredje, och v\u00e4sensskild.\u00a0\nF\u00f6r att uttrycka det vulg\u00e4rt: det \u00e4r s\u00e4llan den runde, manlige 57-\u00e5rige professorn blir ombedd att posera naken f\u00f6r att hans kropp saknas i det offentliga rummet.\n\u00c4nnu mer s\u00e4llan skapar han en hashtag f\u00f6r att uppm\u00e4rksamma detta problem.\u00a0\nL\u00e4s fler texter av Agnes Lindbeck\n", "date": "2019-04-03T18:12:13"}
{"header": "Nordiska matvanor kritiseras i rapport", "link": "https://www.dn.se/nyheter/sverige/nordiska-matvanor-kritiseras-i-rapport/", "message": "\nF\u00f6ruts\u00e4ttningarna finns d\u00e4r. De nordiska kostr\u00e5den \u00e4r i v\u00e4rldsklass, i skolorna serveras h\u00e4lsosam mat och antibiotikaanv\u00e4ndningen i djurproduktionen \u00e4r l\u00e5g.\n\n\n\nDet understryker forskare i en f\u00f6rsta nordisk uppf\u00f6ljning av den omtalade EAT-Lancet-rapporten som publicerades i januari.\n\u2013 De nordiska l\u00e4nderna har p\u00e5 m\u00e5nga omr\u00e5den varit ledande i omst\u00e4llningen av livsmedelssystemet, s\u00e4ger Amanda Wood p\u00e5 Stockholm Resilience Centre vid Stockholms universitet.\nHon har skrivit rapporten tillsammans med nio andra forskare p\u00e5 uppdrag av Livsmedelsverket.\n\u2013 Men fortfarande finns mycket att g\u00f6ra om vi ska n\u00e5 alla h\u00e4lso- och klimatm\u00e5l, forts\u00e4tter hon.\nTrots de positiva inslagen leder n\u00e4mligen nuvarande kosth\u00e5llning till b\u00e5de folkh\u00e4lsoproblem och betydande klimat- och milj\u00f6p\u00e5verkan.\nUngef\u00e4r varannan vuxen \u00e4r \u00f6verviktig och enligt forskarnas ber\u00e4kningar bidrar de nordiska matvanorna i medeltal till n\u00e4stan tre g\u00e5nger s\u00e5 stora v\u00e4xthusgasutsl\u00e4pp j\u00e4mf\u00f6rt med vad som rekommenderas av EAT-Lancet-kommissionen.\n\n\n\n\u2013 Vi har inte analyserat mellanh\u00e4nderna i livsmedelssystemet, s\u00e5som marknadsf\u00f6ringen och detaljhandeln, s\u00e4ger Wood.\n\u2013 Men de \u00e4r f\u00f6rmodligen drivande p\u00e5 ett s\u00e4tt som inte alltid \u00e4r till f\u00f6rdel f\u00f6r det mest h\u00e4lsosamma och h\u00e5llbara alternativet.\nS\u00e5 hur beh\u00f6ver dieten i Sverige och i Norden f\u00f6r\u00e4ndras?\nEAT-Lancet-kommissionen rekommenderar ett dagligt intag av r\u00f6tt k\u00f6tt om maximalt 28 gram per dag \u2013 en fj\u00e4rdedel av svenskarnas nuvarande konsumtion. Likt v\u00e5ra nordiska grannar konsumerar vi ocks\u00e5 fortfarande f\u00f6r mycket tillsatt socker.\nWood tycker dock att det \u00e4r minst lika viktigt att \u00f6ka m\u00e4ngden h\u00e4lsosamma alternativ som att sk\u00e4ra ned p\u00e5 de mindre bra.\nP\u00e5 listan \u00f6ver de st\u00f6rsta riskfaktorerna kopplat till dieter och f\u00f6r tidig d\u00f6dlighet ligger ett l\u00e5gt intag av fullkorn, n\u00f6tter och gr\u00f6nsaker i topp.\n\u2013 H\u00e4r beh\u00f6vs en kombination av \u00e5tg\u00e4rder. V\u00e5rt budskap \u00e4r inte att vi ska b\u00f6rja reglera alla delar av systemet. Regleringar \u00e4r ett verktyg, att \u00f6ka samarbetet mellan olika sektorer \u00e4r ett annat, s\u00e4ger Wood.\nVad g\u00e4ller baljv\u00e4xter och n\u00f6tter beh\u00f6ver svenskarna \u00e4ta tio g\u00e5nger s\u00e5 mycket som de g\u00f6r i dag, enligt forskarna.\nOch trots att gr\u00f6nsakskonsumtionen i Sverige \u00f6kat till i genomsnitt 151 gram per dag n\u00e5r det inte upp till EAT-Lancet-rapportens m\u00e5l p\u00e5 300 gram dagligen.\n\u2013 Vi \u00e4ter lite mera gr\u00f6nsaker och lite mera frukt och b\u00e4r men har l\u00e5ngt, l\u00e5ngt kvar till m\u00e5let, bekr\u00e4ftar Mai-Lis Hellenius, livsstilsprofessor p\u00e5 Karolinska institutet.\nDet som g\u00e5r \u00e5t fel h\u00e5ll \u00e4r konsumtionen av animaliskt protein och fett, forts\u00e4tter hon.\n\u2013 Men det som \u00e4r viktigt att komma i h\u00e5g \u00e4r att EAT-Lancet-rapporten \u00e4r skriven utifr\u00e5n milj\u00f6n i f\u00f6rsta hand. Riktigt s\u00e5 lite k\u00f6tt som de rekommenderar beh\u00f6ver man egentligen inte \u00e4ta f\u00f6r h\u00e4lsans skull.\n", "date": "2019-04-03T18:30:08"}
{"header": "Alice Bah Kuhnke (MP): Som EU-parlamentariker \u00e4r jag mycket mer fri", "link": "https://www.dn.se/nyheter/politik/intervju-alice-bah-kuhnke-mp-som-eu-parlamentariker-ar-jag-mycket-mer-fri/", "message": "\n\n\n\n      L\u00e4nk till grafik\n    \n\n\nMitt i en mening hejdar sig Alice Bah Kuhnke.\u00a0\n\n\n\nKan hon som politiker s\u00e4ga sanningen om klimathotet? Hon tvekar.\n\u2013 Jag skulle inte s\u00e4ga att jag har underdrivit. Eller i och f\u00f6r sig\u2026 Jag skulle nog s\u00e4ga att jag inte har lagt ut texten med samma kraft som n\u00e4r vi talar internt om de faktum vi st\u00e5r inf\u00f6r. Vi vet att m\u00e4nniskor kan lamsl\u00e5s av f\u00f6r h\u00e5rd fakta.\nDet finns prognoser om den globala uppv\u00e4rmningen som hon inte vill delge sina barn, eller beskriva f\u00f6r potentiella v\u00e4ljare.\n- Det \u00e4r fruktansv\u00e4rda scenarier, om vi inte st\u00e4ller om.\nAlice Bah Kuhnke f\u00f6rbereder \u00e4nnu ett skifte i karri\u00e4ren.\n\n\n\n\n        Jag kommer att driva en mycket h\u00e5rdare klimat- och milj\u00f6politik\n      \nHon \u00e4r programledaren som blev h\u00e5llbarhetsexpert och generaldirekt\u00f6r. I oktober 2014 uts\u00e5gs hon till kultur- och demokratiminister i den f\u00f6rsta koalitionsregeringen mellan Socialdemokraterna och Milj\u00f6partiet.\n\n\n\nNu har hon l\u00e4mnat statsr\u00e5dsposten f\u00f6r att kandidera till Europaparlamentet. Som gr\u00f6n politiker i Bryssel f\u00e5r hon en betydligt friare roll.\n\u2013 Jag kommer att driva en mycket h\u00e5rdare klimat- och milj\u00f6politik, och en mycket h\u00e5rdare politik f\u00f6r m\u00e4nniskors r\u00e4tt till skydd, f\u00f6r m\u00e4nskliga r\u00e4ttigheter och demokrati, \u00e4n vad vi under f\u00f6rra mandatperioden beh\u00f6vde kompromissa bort.\n\n\n\n\n\n            Februari 2015. Den nya kulturministern Alice Bah Kuhnke poserar f\u00f6r DN utanf\u00f6r Moderna museet.\n            \n              Foto: Beatrice Lundborg\n            \n\n\nMilj\u00f6partiets nuvarande Europaparlamentariker har flera g\u00e5nger g\u00e5tt emot regeringens politik. Och Alice Bah Kuhnke \u00e4r beredd att forts\u00e4tta med det. Det \u00e4r den gr\u00f6na gruppens politik i parlamentet som ska g\u00e4lla.\n\u2013 Ibland kommer det g\u00e5 hand i hand med den politik som milj\u00f6partisterna i regering i Sverige lyckas f\u00e5 igenom. Ibland kommer det kanske g\u00e5 tv\u00e4rtemot.\nVad kan du s\u00e4ga nu som du inte kunde s\u00e4ga n\u00e4r du var minister?\n\u2013 Som EU-parlamentariker \u00e4r jag mycket mer fri som milj\u00f6partist. Men samtidigt har jag alltid Milj\u00f6partiets \u00f6gon p\u00e5 mig. S\u00e5 jag beh\u00f6ver \u00e4nd\u00e5 vara en god representant.\nDet finns ett exempel p\u00e5 den nya friheten: Socialdemokraterna gjorde nyligen ett utspel om att f\u00f6renkla t\u00e5gresandet i Europa. Ett utspel som Alice Bah Kuhnke s\u00e5gade med omd\u00f6men som \u201danm\u00e4rkningsv\u00e4rt\u201d och \u201dlamt\u201d, eftersom milj\u00f6partisten Jakop Dalunde redan drivit igenom ett s\u00e5dant f\u00f6rslag i parlamentet.\n\n\n\n\n        Det ska vara samma ordning och reda i klimatpolitiken som det \u00e4r i finanspolitiken\n      \n\u2013 Jag tyckte att det var lite mesigt och sm\u00e5tt f\u00f6rljuget att l\u00e4gga fram ett f\u00f6rslag som parlamentet redan har beslutat om, s\u00e4ger Alice Bah Kuhnke.\n\u2013 Antingen \u00e4r det brist p\u00e5 kunskap eller s\u00e5 t\u00e4nker man att det \u00e4r en enkel vinst.\u00a0\nMilj\u00f6partiet g\u00e5r till val p\u00e5 ett f\u00f6rslag om en \u201dtvingande utsl\u00e4ppsbudget\u201d f\u00f6r hela EU. De gr\u00f6na vill att alla medlemsstater ska f\u00e5 ett utsl\u00e4ppstak, med krav p\u00e5 minskningar p\u00e5 10-15 procent per \u00e5r, och hot om sanktioner f\u00f6r EU-l\u00e4nder som inte lever upp till kraven.\n\n\n\n\u2013 Det \u00e4r det tuffaste klimatpolitiska m\u00e5let som hittills presenterats, s\u00e4ger Alice Bah Kuhnke.\n\u2013 Det ska vara samma ordning och reda i klimatpolitiken som det \u00e4r i finanspolitiken. I dag l\u00f6nar det sig f\u00f6r m\u00e5nga l\u00e4nder och industrier att sl\u00e4ppa ut. Det blir som en konkurrensf\u00f6rdel.\u00a0\n\n\n\n\n\n\n\n\nHur skulle medlemsl\u00e4nderna kunna g\u00e5 med p\u00e5 en s\u00e5n sak?\n\u2013 Jag tror att allt fler medlemsl\u00e4nder f\u00f6rst\u00e5r att om vi inte st\u00e4ller om nu, s\u00e5 kommer vi tvingas st\u00e4nga ner sedan.\nVar ser du tecken p\u00e5 att den f\u00f6rst\u00e5elsen finns?\n\u2013 Den f\u00f6rst\u00e5elsen kommer hand i hand med att forskningen n\u00e5r ut med sina budskap. Vi ser en revolution av unga m\u00e4nniskor i Europa.\u00a0\n\u201dAlla politiska r\u00f6relser i sin nuvarande form har misslyckats\u201d sa Greta Thunberg n\u00e4r hon bes\u00f6kte V\u00e4rldsekonomiskt forum i Davos i februari. \u00c4r du ocks\u00e5 p\u00e5 de anklagades b\u00e4nk?\n\u2013 Ja, sj\u00e4lvklart. Jag ser mig som p\u00e5 de anklagades b\u00e4nk. Jag ser mig som en del av vuxenv\u00e4rlden som inte har gjort det vi ska. Vi har inte med tillr\u00e4cklig kraft kunnat mobilisera tillr\u00e4ckligt m\u00e5nga vuxna makthavare att faktiskt g\u00f6ra de f\u00f6r\u00e4ndringar som kr\u00e4vs.\n\n\n\n\n        Varf\u00f6r inte satsa och bygga ut de tekniker som redan finns som \u00e4r f\u00f6rnyelsebara, som \u00e4r billigare, som finns h\u00e4r och nu och kan anv\u00e4ndas mycket mer?\n      \nEnligt FN:s klimatpanel beh\u00f6ver k\u00e4rnkraften i v\u00e4rlden f\u00f6rmodligen \u00f6ka om vi ska n\u00e5 de globala klimatm\u00e5len. Vad t\u00e4nker du om k\u00e4rnkraftens framtid i Europa?\n\u2013 Vi har inte tid med k\u00e4rnkraft. Det tar l\u00e4ngre tid att bygga ut k\u00e4rnkraften \u00e4n vi har tid p\u00e5 oss att st\u00e4lla om. Och det \u00e4r d\u00e4rtill dyrare \u00e4n f\u00f6rnybar energi som sol och vind. Och dessutom \u00e4r det inte s\u00e4kert.\n\n\n\nEtt argument som framf\u00f6rs av internationella energir\u00e5det IEA \u00e4r att klimatutmaningarna \u00e4r av s\u00e5dan dignitet att det inte g\u00e5r att s\u00e4ga nej till n\u00e5n fossilfri teknik. Vad vill du svara p\u00e5 det?\n\u2013 Varf\u00f6r inte satsa och bygga ut de tekniker som redan finns som \u00e4r f\u00f6rnyelsebara, som \u00e4r billigare, som finns h\u00e4r och nu och kan anv\u00e4ndas mycket mer?\n\u2013 Det \u00e4r v\u00e4l att ta en genv\u00e4g som \u00e4r en dumv\u00e4g.\nEwa Stenberg: Greta Thunberg kan g\u00f6ra MP till ett fossil\nAv opinionsm\u00e4tningarna att d\u00f6ma kommer ocks\u00e5 P\u00e4r Holmgren att ta plats i Europaparlamentet f\u00f6r Milj\u00f6partiet. Den forne TV-meteorologen har v\u00e4ckt uppst\u00e5ndelse f\u00f6r uppskattande kommentarer om en debattartikel i DN, d\u00e4r filosofen Torbj\u00f6rn T\u00e4nnsj\u00f6 resonerade kring om en \u201dglobal despoti\u201d vore en l\u00f6sning n\u00e4r klimatkrisen kr\u00e4ver snabba beslut.\n\n\n\n\n\n            Fotografen Anette Nantell om bilden: Jag ans\u00f6ker om fototillst\u00e5nd p\u00e5 ett stillast\u00e5ende t\u00e5g. Men det r\u00e5der vagnbrist och den vagn-ansvarige p\u00e5 SJ \u00e4r sjukskriven. Ist\u00e4llet hoppar vi p\u00e5 Uppsalat\u00e5get som stannar i M\u00e4rsta. Tiden g\u00e5r snabbt och pl\u00f6tsligt blir det br\u00e5ttom av. Alice Bah Kuhnke tar tag i blixtstativet och skyndar f\u00f6re. V\u00e4l p\u00e5 perrongen inser vi att n\u00e4sta t\u00e5g tillbaka g\u00e5r f\u00f6rst om en timme. Det blir taxi.\n            \n              Foto: Anette Nantell\n            \n\n\n\u201dIntressant av Torbj\u00f6rn T\u00e4nnsj\u00f6 ... som v\u00e5gar t\u00e4nka utanf\u00f6r boxen\u201d twittrade Holmgren i december.\nAlice Bah Kunke avf\u00e4rdar T\u00e4nnsj\u00f6s id\u00e9er.\u00a0\n\u2013 En absurd och pervers tankeg\u00e5ng. Jag tror att demokrati \u00e4r enda chansen. Det \u00e4r det som \u00e4r s\u00e5 utmanande. Vi kommer inte lyckas om vi inte ocks\u00e5 \u00e4r djupt f\u00f6rankrade i demokratiska processer.\nMen det h\u00e4r med \u201dintressant att v\u00e5ga t\u00e4nka utanf\u00f6r boxen\u201d n\u00e4r det g\u00e4ller om despoti \u00e4r b\u00e4ttre \u00e4n demokrati \u2013 vad t\u00e4nker du om det som P\u00e4r Holmgren twittrade?\n\u2013 Jag t\u00e4nker ju att det \u00e4r en oerh\u00f6rt provocerande id\u00e9. Demokrati \u00e4r den enda v\u00e4gen fram\u00e5t.\nDen h\u00e4r diskussionen har lett till att era motst\u00e5ndare s\u00e4ger att Holmgren inte \u00e4r en p\u00e5litlig demokrat. Vad svarar du d\u00e5?\n\n\n\n\u2013 N\u00e4men, jag vet ju att P\u00e4r Holmgren \u00e4r demokrat. Sj\u00e4lva anledningen till att han har organiserat sig partipolitiskt \u00e4r f\u00f6r att han tror p\u00e5 demokrati och tror p\u00e5 v\u00e5ra parlamentariska system i Sverige och i Europa.\n\n\n\n\n        Jag \u00e4lskar ju att vara hemma och \u00e5ka runt i Sverige och bygga r\u00f6relser\n      \nF\u00f6r n\u00e5got \u00e5r sedan best\u00e4mde sig Alice Bah Kuhnke f\u00f6r att sluta flyga privat. D\u00e4rf\u00f6r har hon tagit beslutet att bos\u00e4tta sig i Bryssel i st\u00e4llet f\u00f6r att veckopendla, om hon blir invald i parlamentet.\nHur ska du d\u00e5 g\u00f6ra f\u00f6r att h\u00e5lla kontakten med dina v\u00e4ljare p\u00e5 hemmaplan?\n\u2013 Jag t\u00e4nker ju dels \u00e5ka t\u00e5g. Mycket och ofta. Och vid sidan av det s\u00e5 har vi en rad id\u00e9er som jag hoppas kunna presentera s\u00e5 sm\u00e5ningom, de bygger mycket p\u00e5 teknik.\nHur ser du p\u00e5 den risken att du fastnar i en Brysselbubbla n\u00e4r du faktiskt bor d\u00e4r?\n\u2013 N\u00e4men det vore ju fruktansv\u00e4rt. Jag \u00e4lskar ju att vara hemma och \u00e5ka runt i Sverige och bygga r\u00f6relser. Jag \u00e4r som b\u00e4st med tre tanter i Sk\u00f6vde, och ute p\u00e5 gator och torg, tr\u00e4ffa m\u00e4nniskor, jobba med f\u00f6reningsuppbyggnad.\n\n\n\n\n\n            Juni 2000. Alice Bah p\u00e5 Skansen under nationaldagsfirandet.\n            \n              Foto: Erich Stering\n            \n\n\nDemokratifr\u00e5gorna och skyddet f\u00f6r r\u00e4ttsstaten och utsatta minoriteter \u00e4r en viktig anledning till att Alice Bah Kuhnke engagerat sig i Europapolitiken. Under sina \u00e5r som demokratiminister fick hon ocks\u00e5 hantera konkreta demokratiproblem i EU-systemet.\nUtredningen \u201dEU p\u00e5 hemmaplan\u201d som kom f\u00f6r tre \u00e5r sedan visade att kunskapen om EU var l\u00e5g - bland kommunpolitiker, bland tj\u00e4nstem\u00e4n, bland journalister och bland l\u00e4rare.\u00a0\n\u2013 Jag tror att det har h\u00e4nt v\u00e4ldigt lite. Vi talar om EU som n\u00e5got som vi inte \u00e4r en del av, utan det \u00e4r Sverige och EU, inte att Sverige \u00e4r en del av EU, s\u00e4ger Alice Bah Kuhnke.\nMilj\u00f6partiet brukar vurma f\u00f6r folkomr\u00f6stningar. Vad ska man dra f\u00f6r slutsatser av exemplet Brexit?\n\n\n\n\u2013 Folkomr\u00f6stningar ocks\u00e5 kr\u00e4ver goda underlag d\u00e4r man ska veta vad man g\u00f6r. Det \u00e4r uppenbart att de olika sidorna i den konflikt som nu spelas upp f\u00f6r \u00f6ppen rid\u00e5 inte verkar ha t\u00e4nkt igenom alla led innan.\nHar det p\u00e5verkat din syn p\u00e5 folkomr\u00f6stningar som demokratiskt instrument?\n\u2013 Inte sj\u00e4lva grundl\u00e4ggande instrumentet. Men d\u00e4remot i vilka oerh\u00f6rda steg det kr\u00e4ver innan man tar steget till en folkomr\u00f6stning. Det m\u00e5ste vara genomt\u00e4nkt och man m\u00e5ste f\u00f6rst\u00e5 vad man faktiskt st\u00e4ller folket inf\u00f6r.\n\n\n\n\n            Mer i podden: H\u00f6r hela samtalet med Bah Kuhnke (MP)\n          \n\u201d\u00c4r det ett monster som har sl\u00e4ppts loss?\u201d\nI podden \u201dStudio DN\u201d kan du lyssna p\u00e5 hela intervjun med Alice Bah Kuhnke - med fler \u00e4mnen, fr\u00e5gor och svar. H\u00f6r MP:s toppkandidat om: \u2022 Fr\u00e5gan till Facebookgrundaren Mark Zuckerberg\n \u2022 Kampen f\u00f6r HBTQ-personer\n \u2022 Kritiken fr\u00e5n det nya partiet V\u00e4ndpunkt\nLyssna p\u00e5 hela podden h\u00e4r.\u00a0\n\n\n\nVisa mer\n\n\n\n\n\n\n\nTidigare intervjuade toppkandidater:Sara Skyttedal (KD): Orb\u00e1n och Macron \u00e4r lika destruktivaMalin Bj\u00f6rk (V): Jag vill se en europeisk flygskatt Peter Lundgren (SD): Vi har en r\u00f6d linje mot Ryssland Hel\u00e9ne Fritzon (S): EU-valet kan inneb\u00e4ra mer samarbete \u2013 eller ett sammanbrott Soraya Post (Fi): Erfarenheten av EU har gjort att Fi t\u00e4nkt om Fredrick Federley (C): Vi ska \u00e4ta b\u00e4ttre klimatsmart k\u00f6tt - jag \u00e4ter massorTomas Tob\u00e9 (M): Vi m\u00e5ste begr\u00e4nsa fri fr\u00f6rlighet f\u00f6r kriminella\n", "date": "2019-04-03T18:57:58"}
{"header": "Nedsk\u00e4rningarna i Stockholms kultur: Var fj\u00e4rde i personalen f\u00f6rsvinner fr\u00e5n Stadsmuseet", "link": "https://www.dn.se/kultur-noje/nedskarningarna-i-stockholms-kultur-var-fjarde-i-personalen-forsvinner-fran-stadsmuseet/", "message": "\nStadsmuseet i Stockholm st\u00e4ngdes f\u00f6r renovering i januari 2015. Ett syfte med renoveringen var att g\u00f6ra en st\u00f6rre del av byggnadsminnet fr\u00e5n 1660-talet tillg\u00e4ngligt f\u00f6r bes\u00f6karna \u2013 den publika ytan har \u00f6kat med tusen kvadratmeter till nyinvigningen den 27 april. Samtidigt st\u00e5r det nu klart att personalstyrkan krymper p\u00e5 museet.\n\n\n\nP\u00e5 grund av nedsk\u00e4rningarna i stadens kulturbudget, som DN har rapporterat om tidigare, kommer 14 tj\u00e4nster att f\u00f6rsvinna p\u00e5 Stadsmuseiavdelningen under \u00e5ret. Eftersom ytterligare 13 vakanta tj\u00e4nster har dragits in under det senaste \u00e5ret, inneb\u00e4r det totalt sett att personalstyrkan minskar med en fj\u00e4rdedel. Det bekr\u00e4ftar Ann-Charlotte Backlund som \u00e4r chef f\u00f6r Stadsmuseiavdelningen.\nHur kommer nedsk\u00e4rningarna att sl\u00e5 mot Stadsmuseet?\n\u2013 Det \u00e4r klart att det f\u00f6ruts\u00e4tter att vi effektiviserar v\u00e5ra arbetss\u00e4tt. V\u00e5rt fokus \u00e4r p\u00e5 att stockholmarna ska f\u00e5 ut det mesta m\u00f6jliga av museiverksamheten.\nVilka f\u00e5r sluta?\n\u2013 Det vet vi inte riktigt \u00e4n. Vi kommer att beh\u00f6va l\u00e4gga ett pussel f\u00f6r att f\u00e5 det att g\u00e5 ihop. I det pusslet \u00e4r den publika verksamheten prioriterad.\nVilken del kommer att nedprioriteras?\n\n\n\n\u2013 Ett museum \u00e4r lite grand som ett isberg \u2013 m\u00e5nga t\u00e4nker kanske bara p\u00e5 den publika verksamheten, men det \u00e4r mycket som sker under ytan, bakom kulisserna. Vi har ett ganska stort antal m\u00e4nniskor som arbetar med v\u00e5ra samlingar p\u00e5 olika s\u00e4tt. Vi kommer kanske inte att kunna arbeta med samma hastighet n\u00e4r det g\u00e4ller f\u00f6rv\u00e4rv av f\u00f6rem\u00e5l. Den samlingskunniga personalen kommer ocks\u00e5 att f\u00e5 medverka i den publika verksamheten. Det \u00e4r ett exempel p\u00e5 effektiviseringar.\nFinns det andra exempel?\n\u2013 Vi kommer att arbeta mycket mer systematiskt med att g\u00f6ra samlingen tillg\u00e4nglig digitalt, f\u00f6r att minska \u00e4rendehantering kring enskilda fotobest\u00e4llningar.\nKommer ni att ha r\u00e5d med digitaliseringen?\n\u2013 Vi hoppas det. Just i \u00e5r har vi en s\u00e4rskild peng i budgeten f\u00f6r digitaliseringsfr\u00e5gor. Det \u00e4r ett l\u00e5ngsiktigt arbete. Vi har flera miljoner bilder och det \u00e4r ett oerh\u00f6rt stort arbete.\nSedan Stadsmuseet \u00f6ppnade f\u00f6r allm\u00e4nheten 1942 har det varit inrymt i S\u00f6dra stadshusets tidigare lokaler, som ritades av Nicodemus Tessin d.\u00e4. 1663. P\u00e5 den nya permanenta utst\u00e4llningen ska bes\u00f6karna kunna ta del av Stockholms historia fr\u00e5n 1527 fram till i dag.\nL\u00e4s mer: Oro p\u00e5 Stockholms bibliotek: \u201dHistoriskt kraftiga besparingar\u201d\u00a0\nInom Stadsmuseiavdelningen ing\u00e5r \u00e4ven Stockholmia f\u00f6rlag och Medeltidsmuseet. Enligt Ann-Charlotte Backlund \u00e4r dock inte nedsk\u00e4rningarna anledningen till att Medeltidsmuseet har st\u00e4ngt ner sin helgverksamhet f\u00f6r barn och att visningar som tidigare varit kostnadsfria har belagts med avgift.\n\u2013 Vi har tillf\u00e4lligt st\u00e4ngt Hantverkstan p\u00e5 Medeltidsmuseet som \u00e4r en verksamhet f\u00f6r barn. Det beror framf\u00f6r allt p\u00e5 att det inte \u00e4r lika stor efterfr\u00e5gan under v\u00e5ren. Vi har alltid tagit betalt f\u00f6r olika visningar och har fortfarande fri entr\u00e9.\nEnligt Backlund har bes\u00f6kstalen p\u00e5 Medeltidsmuseet mer \u00e4n f\u00f6rdubblats det senaste \u00e5ret, vilket dock inte inneb\u00e4r \u00f6kade resurser fr\u00e5n staden.\n\u2013 Eftersom vi har fri entr\u00e9 finns det inte heller d\u00e4r n\u00e5gon koppling till h\u00f6gre int\u00e4kter. Vi har v\u00e4ldigt mycket bes\u00f6kare och det g\u00e4ller att kunna ge ett kvalitativt bem\u00f6tande, s\u00e4ger Ann-Charlotte Backlund.\nEnligt k\u00e4llor som DN har pratat med finns en oro \u00f6ver att kompetens g\u00e5r f\u00f6rlorad n\u00e4r m\u00e5nga medarbetare slutar. Kan man effektivisera expertis?\n\n\n\n\u2013 Nej, men den kompetens som vi besitter kanske har f\u00f6ruts\u00e4ttningar att n\u00e5 fler. Det finns inga enkla l\u00f6sningar. Alldeles oavsett den ekonomiska aspekten \u00e4r varje pensionsavg\u00e5ng en f\u00f6rlust. Varje m\u00e4nniska har en unik kompetens.\nKommer inte en minskning av personalstyrkan med en fj\u00e4rdedel att p\u00e5verka Stadsmuseet negativt?\n\u2013 Det \u00e4r sj\u00e4lvklart att vi genomg\u00e5r en komplicerad process. Det handlar om m\u00e4nniskor och det vore m\u00e4rkligt om det inte skulle m\u00e4rkas p\u00e5 det personliga planet. V\u00e5rt uppdrag \u00e4r att servera stockholmarna en fantastisk verksamhet och det \u00e4r jag helt \u00f6vertygad om att vi kommer att g\u00f6ra \u00e4ven i framtiden. Det g\u00e5r inte att s\u00e4tta likhetstecken mellan f\u00e4rre m\u00e4nniskor och mindre kunskap. Det handlar om hur vi sprider den.\n\n\n\n\n            Stadsmuseet i Stockholm\n          \nSveriges st\u00f6rsta kommunala museum, som \u00f6ppnades f\u00f6r allm\u00e4nheten 1942. I samlingen ing\u00e5r bland annat 300.000 f\u00f6rem\u00e5l, 25.000 konstverk och 3,5 miljoner fotografier. St\u00e4ngdes f\u00f6r renovering i januari 2015, med en budget p\u00e5 140 miljoner, men den slutgiltiga notan \u00e4r inte fastst\u00e4lld. Under \u00e5ret dras 14 tj\u00e4nster p\u00e5 Stadsmuseiavdelningen in, p\u00e5 grund av nedsk\u00e4rningarna i Stockholms stads kulturbudget. Vid nyinvigningen den 27 april presenteras en ny permanent utst\u00e4llning.\n\n\n\nVisa mer\n\n\n\n\n\n\n\n\u00a0\n\n\n\n\n            Besparingar i kulturf\u00f6rvaltningen\n          \n90 indragna tj\u00e4nster (10 procent av totala antalet tj\u00e4nster).\nAvslutad satsning p\u00e5 muralkonst (2 miljoner kronor).\u00a0\nTioprocentig neddragning p\u00e5 aktivitetshus och m\u00f6tesplatser i Hjorthagen, Husby, Sk\u00e4rholmen, Sk\u00f6ndal och \u00c4lvsj\u00f6 (4 miljoner kronor).\nIndragen satsning p\u00e5 stadsdelsbibliotek i R\u00e5gsved (2,5 \u2013 4 miljoner kronor).\nIndragen bokkolloverksamhet (biblioteken).\nIndragen poesicirkelverksamhet (biblioteken).\nIndragen \u00f6ppen scenverksamhet (biblioteken).\nBesparingskrav p\u00e5 Kulturskolan (Kulturskolans resurscentrum och upps\u00e4gningar av lokaler).\n\n\n\nVisa mer\n\n\n\n\n\n\n\n", "date": "2019-04-03T18:45:29"}
{"header": "Kalla: \u201dInte k\u00e4nts sj\u00e4lvklart att forts\u00e4tta\u201d", "link": "https://www.dn.se/sport/kalla-inte-kants-sjalvklart-att-fortsatta/", "message": "\n\u2013 Det har ju inte alltid k\u00e4nts helt sj\u00e4lvklart att jag skulle forts\u00e4tta, s\u00e4ger hon till Expressen.\nSamtidigt som det svenska damlandslaget har lyft sig p\u00e5 m\u00e5nga s\u00e4tt under s\u00e4songen har Kalla k\u00e4mpat i motvind och inte kommit upp i den niv\u00e5 hon \u00e4r van vid. Under VM i Seefeld ville hon inte ge n\u00e5gra besked om framtiden.\n\n\n\n\u2013 N\u00e4r det varit som tyngst, n\u00e4r jag varit som l\u00e4ngst ifr\u00e5n d\u00e4r jag vill vara, d\u00e5 har det inte varit s\u00e5 d\u00e4r j\u00e4ttepeppande att k\u00e4mpa om en... tja 15:e plats, s\u00e4ger Kalla, som menar att \u201ddet har varit drygt med alla fr\u00e5gor\u201d.\nEn ljuspunkt fr\u00e5n s\u00e4songen \u00e4r dock hennes insats i VM-stafetten, d\u00e4r 31-\u00e5ringen gjorde en superstr\u00e4cka och var med och b\u00e4ddade f\u00f6r det svenska guldet.\n\u2013 Stafetten var verkligen viktig f\u00f6r mig. Att f\u00e5 k\u00e4nna att det svarade. Att f\u00e5 k\u00e4nna hur det \u00e4r att vara i form, att pl\u00f6tsligt ha ett register av fart att spela ut, s\u00e4ger Charlotte Kalla.\n", "date": "2019-04-03T21:02:04"}
{"header": "Ministern: \u201dInga sk\u00e4l att hemligh\u00e5lla lista \u00f6ver utsatta f\u00f6rorter\u201d", "link": "https://www.dn.se/nyheter/sverige/ministern-inga-skal-att-hemlighalla-lista-over-utsatta-fororter/", "message": "\nI g\u00e5r kunde DN ber\u00e4tta att flera kommunalr\u00e5d runt om i landet \u00e4r kritiska till att den lista \u00f6ver \u201dutsatta\u201d och \u201ds\u00e4rskilt utsatta\u201d omr\u00e5den som polisen publicerat och uppdaterat under sedan 2015 g\u00f6rs offentlig.\n\n\n\nEnligt DN:s k\u00e4llor har inte heller NOA, Polisens nationella operativa avdelning, best\u00e4mt sig f\u00f6r om eller n\u00e4r \u00e5rets lista ska offentligg\u00f6ras.\nMen justitieministern, som invigningstalade p\u00e5 Brottsf\u00f6rebyggande r\u00e5dets \u00e5rliga konferens i G\u00f6teborg p\u00e5 onsdagen, anser att listan \u00e4r ett bra verktyg.\n\u2013 Det finns inga sk\u00e4l att hemligh\u00e5lla den. Det \u00e4r viktigt med \u00f6ppenhet och att vi inte sopar n\u00e5gra problem under mattan, s\u00e4ger Morgan Johansson.\nErik Pelling, S-kommunalr\u00e5d i Uppsala och en av dem som vill att kommunen ska bort fr\u00e5n listan, beskriver listan som \u201dett f\u00f6rlegat sv\u00e4rd\u201d.\n\u2013 Kriterierna f\u00f6r att hamna p\u00e5 den \u00e4r inte transparenta. Det g\u00f6r att det blir sv\u00e5rt att veta vad vi som kommuner egentligen ska g\u00f6ra. Vi f\u00e5r lite extra polisresurser \u2013 men det r\u00e4cker inte efter resten haltar, s\u00e4ger han.\nHan anser dock inte att det finns n\u00e5gon anledning att hemligh\u00e5lla listan \u2013 \u00e4ven om han tycker att den har en stigmatiserade och kontraproduktiv effekt.\n\n\n\n\u2013 Polisen har ju redan sl\u00e4ppt anden ur flaskan, s\u00e5 att s\u00e4ga. I det h\u00e4r l\u00e4get \u00e4r det b\u00e4ttre att polisen bli \u00e4nnu mer \u00f6ppen gentemot oss kommuner, s\u00e5 att vi vet vad vi ska g\u00f6ra f\u00f6r att komma bort fr\u00e5n den, s\u00e4ger Erik Pelling.\nUnder Morgan Johanssons invigningstal under Br\u00e5-konferensen i G\u00f6teborg lovade han att regeringen i n\u00e4sta vecka ska presentera en ny satsning p\u00e5 just de utsatta omr\u00e5dena, pengar som ska f\u00f6rdelas av Delegationen mot segregation.\nHan kan dock inte specificera hur den satsningen ser ut.\u00a0\n\u2013 Vi \u00e5terkommer i fr\u00e5gan, var det enda besked han kunde ge.\nUnder f\u00f6rra mandatperioden utlovades 20 miljarder kronor under en tio\u00e5rsperiod \u2013 men de pengarna \u201df\u00f6rsvann\u201d i och med att M+KD:s budget gick igenom.\nInnan invigningstalet vid konferensen bes\u00f6kte justitieministern det fullbelagda h\u00e4ktet i G\u00f6teborg:\n\u2013 Situationen \u00e4r ett tecken p\u00e5 att polisens brottsbek\u00e4mpning blivit effektivare och att den rad av straffsk\u00e4rpningar och andra kriminalpolitiska beslut som regeringen fattat b\u00f6rjat f\u00e5 effekt, sade Morgan Johansson.\nI sitt tal kunde han \u201dinte nog understryka att brottsbek\u00e4mpningen och det brottsf\u00f6rebyggande arbetet m\u00e5ste g\u00e5 hand i hand.\u201d\n\u2013 Jag ser m\u00e5nga tecken p\u00e5 att det brottf\u00f6rebyggande arbetet fungerar allt b\u00e4ttre, sa justitieministern.\n\u00c4ven Karin Svanberg, enhetschef p\u00e5 Br\u00e5, ser tecken p\u00e5 att det brottsf\u00f6rebyggande arbetet utvecklats. Det finns dock ett stort men:\nEn utv\u00e4rdering av de tv\u00e5 senaste \u00e5rens brottsf\u00f6rebyggande arbete som Br\u00e5 presenterades under konferensen visar att de lokala brottsf\u00f6rebyggarna i kommunerna, de som g\u00f6r jobbet, inte uppfattar att arbetet prioriteras \u2013 trots allt fagert tal.\n\u2013 Vi har en m\u00e4rklig situation d\u00e4r Sverige p\u00e5 pappret aldrig haft s\u00e5 m\u00e5nga \u2013 \u00e4nd\u00e5 saknas det fortfarande omr\u00e5despoliser i en majoritet av kommunerna. I en femtedel av dem finns det ingen omr\u00e5despolis alls, s\u00e4ger hon.\n\n\n\nMorgan Johansson pekade p\u00e5 flera exempel p\u00e5 brottsf\u00f6rebyggande arbete som gjorts under de senaste tv\u00e5 \u00e5ren som visat sig ge god effekt.\u00a0\nHan lyfte s\u00e4rskilt i Seved och Herrg\u00e5rden i Malm\u00f6 samt i Gamlestaden, Nordstan och G\u00e5rdsten i G\u00f6teborg.\nD\u00e4r har brottskurvorna brutits och nyrekryteringen till de kriminella g\u00e4ngen minskat. Detta inte minst tack vare att n\u00e4ringsidkare och fastighets\u00e4gare i st\u00f6rre utstr\u00e4ckning under de senaste \u00e5ren engagerat sig i geografiskt begr\u00e4nsade projekt. De kallas f\u00f6r Business Improvement Districts (BID) och inneb\u00e4r att fastighets\u00e4garna tillsammans med boende och offentliga akt\u00f6rer lyfter ett omr\u00e5de genom till exempel investeringar i den offentliga milj\u00f6n, fastigheter och i trygghetsskapande \u00e5tg\u00e4rder.\u00a0\nEn annan framg\u00e5ngsfaktor \u00e4r att den st\u00e4ndigt omtalade vikten av samverkan mellan dessa civila akt\u00f6rer och myndigheter b\u00f6rjar sl\u00e5 igenom i praktiken.\n\u2013 Vi \u00e4r ocks\u00e5 \u00f6vertygade om att de satsningar p\u00e5 s\u00e5 kallad situationell brottsprevention, som till exempel ut\u00f6kad kamera\u00f6vervakning, kommer att fungera brottsf\u00f6rebyggande.\nRegeringen kommer dock inte att g\u00f6ra n\u00e5gon riktad satsning specifikt p\u00e5 det lokala, brottsf\u00f6rebyggande arbetet.\n\u2013 VI g\u00f6r redan en rad bredare satsningar p\u00e5 brottsbek\u00e4mpning. Till de lokala akt\u00f6rerna i kommunerna, de som g\u00f6r skillnad p\u00e5 riktigt, kan jag bara s\u00e4ga att forts\u00e4tt samverka som ni g\u00f6r \u2013 det \u00e4r det som det i grunden handlar om, sa han till de 600 praktiker, poliser och forskare som deltar i konferensen.\n", "date": "2019-04-03T20:22:45"}
{"header": null, "link": "https://www.dn.se/nyheter/varlden/chicagos-nya-borgmastare-historisk-1/", "message": "\n\u2013 M\u00e4nniskor hoppas p\u00e5 en ny riktning. Att f\u00e5 f\u00f6rkroppsliga det \u00e4r \u00f6verv\u00e4ldigande, s\u00e4ger Lightfoot, som fick 74 procent av r\u00f6sterna.\nLightfoot blir den f\u00f6rsta svarta kvinna att inneha \u00e4mbetet i staden, hon \u00e4r \u00e4ven den f\u00f6rsta som \u00e4r \u00f6ppet homosexuell. Chicago har tidigare haft en svart borgm\u00e4stare och en som varit kvinna. Lori Lightfoot har en dotter tillsammans med frun Amy Eshleman.\u00a0\n\n\n\nLightfoot besegrade kandidaten Toni Preckwinkle med stor marginal. Preckwinkle meddelade att hon ringt och gratulerat Lightfoot f\u00f6r en v\u00e4l genomf\u00f6rd kampanj enligt AP.\u00a0\nLightfoot lovade i sitt tal att hj\u00e4lpa Chicagos l\u00e5ginkomsttagare, eftersom hon menade att de blivit ignorerade under en l\u00e5ng tid.\u00a0\n\u2013 Tillsammans kan vi g\u00f6ra Chicago till en plats d\u00e4r omr\u00e5det du bor i inte ska avg\u00f6ra ditt \u00f6de, sa Lightfoot till den jublande publiken.\nHon sa \u00e4ven i talet att folk ser en stad \u00e5terf\u00f6das, en plats d\u00e4r ras och vem du \u00e4lskar inte spelar n\u00e5gon roll rapporterar AP.\n", "date": null}
{"header": null, "link": "https://www.dn.se/nyheter/varlden/tusental-lemlastade-delfiner-spolas-upp-pa-franska-strander/", "message": "\nVarje m\u00e5nad spolas hundratals leml\u00e4stade delfiner upp p\u00e5 de franska str\u00e4nderna. Enligt milj\u00f6organisationen Sea Shepherd \u00e4r anledningen till de makabra fynden att delfinerna utg\u00f6r en bif\u00e5ngst vid yrkesfiske, efter fr\u00e4mst havsabborre.\n\n\n\nEnligt f\u00f6retr\u00e4dare f\u00f6r Sea Shepherd s\u00e5 spolas cirka 20 procent av alla delfiner som d\u00f6das upp p\u00e5 land. Omkring 6.000\u201310.000 djur faller offer f\u00f6r fiskarnas tr\u00e5lar och redskap varje \u00e5r.\nDelfinerna som hittats har drabbats av frakturer, brutna fenor, och s\u00e5r fr\u00e5n fisken\u00e4t. Franska myndigheter samlar ihop kropparna i h\u00f6gar, f\u00f6r att sedan transportera bort dem fr\u00e5n str\u00e4nderna.\nDen franska marinbiologiska forskningsstationen Observatoire Pelagis skriver p\u00e5 sin hemsida att antalet d\u00f6dade delfiner som sk\u00f6ljts upp p\u00e5 str\u00e4nderna har n\u00e5tt nya rekordniv\u00e5er sedan vintern 2017. Omkring 90 procent av de delfiner som unders\u00f6kts bed\u00f6ms ha d\u00f6tt till f\u00f6ljd av kv\u00e4vning genom fiskeredskap.\nEnligt milj\u00f6organisationen Sea Shepherd s\u00e5 hotar det franska fisket efter havsabborre b\u00e5de fiskartens och delfinernas best\u00e5nd.\u00a0\n", "date": null}
{"header": null, "link": "https://www.dn.se/nyheter/varlden/bouteflika-avgar-omedelbart/", "message": "\nBeskedet kom sedan den statliga tv-kanalen ENTV p\u00e5 m\u00e5ndagen uppgett att Bouteflika skulle avg\u00e5 f\u00f6re den 28 april. Och redan dagen efter beskedet valde den 82-\u00e5rige Bouteflika att meddela sin avg\u00e5ng.\n\n\n\nBouteflika skriver i ett brev att han genom sitt beslut vill hj\u00e4lpa sina landsm\u00e4n att kunna ge Algeriet en b\u00e4ttre framtid.\nAvg\u00e5ngen kommer efter omfattande protester mot honom under de senaste veckorna. Protesterna inleddes sedan Bouteflika, i strid mot grundlagen, meddelat att han skulle st\u00e4lla upp f\u00f6r en femte mandatperiod.\nNu skriver den statliga nyhetsbyr\u00e5n APS och Algerie 1 att presidenten p\u00e5 tisdagen meddelat att han avg\u00e5r med omedelbar verkan.\nI helgen tog arm\u00e9chefen Ahmad Gaid Salah initiativ till en konstitutionell process f\u00f6r att avs\u00e4tta Bouteflika, n\u00e5got som Salah fortsatte under tisdagen med h\u00e4nvisning till presidentens sviktande h\u00e4lsa.\n\u2013 Orsaken till att vi f\u00f6rs\u00f6ker hitta en l\u00f6sning p\u00e5 krisen kommer sig enbart av v\u00e5r trohet gentemot faderlandet, och enbart faderlandet, eftersom vi \u00e4r \u00f6vertygade om det algeriska folkets f\u00f6rm\u00e5ga att ta sig ur kriser, hur allvarliga de \u00e4n kan vara, detta tack vare dess historiska och m\u00e4nskliga resurser som \u00e4r fyllda av patriotism och eftersom vi \u00e4r \u00f6vertygade om att hur l\u00e4nge en person \u00e4n lever s\u00e5 kommer den att f\u00f6rsvinna en dag, medan hemlandet lever f\u00f6r evigt, sa Salah till nyhetsbyr\u00e5n APS.\u00a0\nAbdelaziz Bouteflika har varit president sedan 1999 och omvalts med stor majoritet tv\u00e5 g\u00e5nger.\n", "date": null}
{"header": "TV: Det st\u00e5r MP f\u00f6r i EU", "link": "https://www.dn.se/nyheter/politik/tv-det-star-mp-for-i-eu/", "message": "\nAlice Bah Kuhnke (MP): Som EU-parlamentariker \u00e4r jag mycket mer fri\n\n\n\nLyssna p\u00e5 hela samtalet med Alice Bah Kuhnke i \u201dStudio DN\u201d.\u00a0\n", "date": "2019-04-03T18:58:00"}
{"header": "Ewa Stenberg: Greta Thunberg kan g\u00f6ra MP till ett fossil", "link": "https://www.dn.se/nyheter/politik/ewa-stenberg-greta-thunberg-kan-gora-mp-till-ett-fossil/", "message": "\n\u201dEfter att ha talat med s\u00e5 m\u00e5nga av v\u00e5ra ledare har jag insett att de har klimatkrisen under kontroll, de f\u00f6rst\u00e5r krisl\u00e4get och \u00e4r redo att agera. S\u00e5 jag har beslutat att sluta strejka och \u00e5terv\u00e4nda till skolan f\u00f6r gott\u201d\n\n\n\nGreta Thunberg sk\u00e4mtade p\u00e5 Twitter, det var ju f\u00f6rsta april i m\u00e5ndags. Sanningen \u00e4r att ledarna inte alls har imponerat. \u00a0De globala utsl\u00e4ppen av koldioxid har just slagit rekord.\nOcks\u00e5 i den unga klimatk\u00e4mpens eget hemland g\u00e5r utvecklingen \u00e5t fel h\u00e5ll, enligt klimatpolitiska r\u00e5det. Koldioxidutsl\u00e4ppen minskar inte lika mycket som de gjorde fram till 2014. Trots detta ber\u00f6mmer sig den svenska regeringen av att g\u00e5 i t\u00e4ten f\u00f6r att hejda den globala uppv\u00e4rmningen .\nMilj\u00f6partiet gick till val med budskapet : Nu! Klimatet kan inte v\u00e4nta. Sju av \u00e5tta svenska riksdagspartier st\u00e5r bakom riksdagens m\u00e5l om klimatanpassning.\u00a0\n\n\n\n\n        Milj\u00f6partiet har blivit medel\u00e5lders och har anpassat sig till makten\n      \n\u00c4nd\u00e5 finns ingen \u00e5tg\u00e4rdsplan f\u00f6r hur Sverige ska leva upp till sina egna m\u00e5l. F\u00f6r dem som iakttar Milj\u00f6partiets och Socialdemokraternas \u00f6ppna strid om huruvida flygtrafiken till Arlanda ska f\u00f6rdubblas eller ej \u00e4r riktningen oklar. Inte heller i Bryssel kommer medlemsl\u00e4nderna \u00f6verens om hur unionens egna m\u00e5l ska n\u00e5s.\nMilj\u00f6partiet har blivit medel\u00e5lders och har anpassat sig till makten. Ett gr\u00e5nande parti blickar mot strejkande skolelevers bortv\u00e4nda ryggar. Det \u00e4r de unga demonstranterna som f\u00e5r forskarnas st\u00f6d, inte den svenska regeringens klimatpolitik.\n\n\n\nAlice Bah Kuhnke (MP): Som EU-parlamentariker \u00e4r jag mycket mer fri\u00a0\nMP l\u00e4ngtar tillbaka till n\u00e4r partiet framstod som ett vision\u00e4rt alternativ - och f\u00f6rs\u00f6ker n\u00e5 dit utan att sk\u00e4nka bort makten. Alice Bah Kuhnke v\u00e4ljer en radikalare klimatagenda i EU-valr\u00f6relsen, d\u00e4r det inte finns n\u00e5gon regeringsbildning att ta h\u00e4nsyn till. I valkampanjen h\u00f6rs den politik som MP kompromissat bort h\u00e4r hemma.\nMen Greta Thunberg och de skolstrejkande kr\u00e4ver snabba resultat. Kan MP inte leverera riskerar det att f\u00f6rvandlas till ett politiskt fossil.\n", "date": "2019-04-03T18:58:57"}
{"header": "Studio DN: Det vill Alice Bah Kuhnke \u2013 MP:s toppkandidat i EU-valet", "link": "https://www.dn.se/nyheter/politik/intervju-studio-dn-det-vill-alice-bah-kuhnke-mps-toppkandidat-i-eu-valet/", "message": "\nF\u00f6r n\u00e5got \u00e5r sedan best\u00e4mde sig MP:s toppnamn f\u00f6r att sluta flyga privat. D\u00e4rf\u00f6r har Alice Bah Kuhnke tagit beslutet att bos\u00e4tta sig i Bryssel i st\u00e4llet f\u00f6r att veckopendla, om hon blir invald i parlamentet.\n\n\n\nHur ska du d\u00e5 g\u00f6ra f\u00f6r att h\u00e5lla kontakten med dina v\u00e4ljare p\u00e5 hemmaplan?\n- Jag t\u00e4nker ju dels \u00e5ka t\u00e5g. Mycket och ofta. Och vid sidan av det s\u00e5 har vi en rad id\u00e9er som jag hoppas kunna presentera s\u00e5 sm\u00e5ningom, de bygger mycket p\u00e5 teknik.\nI intervjun i \u201dStudio DN\u201d ber\u00e4ttar hon om sin fria roll i Europaparlamentet, om att alla medlemsstater b\u00f6r f\u00e5 ett utsl\u00e4ppstak, om sin syn p\u00e5 klimathotet \u2013 och varf\u00f6r hon \u00e4r b\u00e4st med tre tanter i Sk\u00f6vde. H\u00e4r kan du l\u00e4sa en kortare version i textform \u2013 h\u00f6r hela samtalet i podden h\u00e4r:\n\n\n\n      L\u00e4nk till ljudspelare\n    \n\n\n", "date": "2019-04-03T19:00:00"}
{"message": "\nF\u00e4rjestad vann SHL:s grundserie samtidigt som HV71 blev \u00e5tta och tog sig till slutspel genom att sl\u00e5 ut R\u00f6gle i kvalet. Att denna kvartsfinalserie skulle beh\u00f6va sju matcher f\u00f6r ett avg\u00f6rande trodde nog f\u00e5 p\u00e5 f\u00f6rhand.\u00a0\n\n\n\nKvartsfinal fem sticker ut d\u00e5 det kr\u00e4vdes en sj\u00e4tte period innan FBK:s Oskar Steen avgjorde i den 118:e minuten. D\u00e4rmed blev det ocks\u00e5 den n\u00e4st l\u00e4ngsta slutspelsmatchen n\u00e5gonsin.\u00a0\nI den sjunde och avg\u00f6rande matchen kastade FBK:s Jens Westin upp en puck fr\u00e5n egen zon vilket resulterade i ett tv\u00e5 mot ett l\u00e4ge f\u00f6r Michael Lindqvist och Joakim Nyg\u00e5rd. Den sistn\u00e4mnda avslutade s\u00e4kert till h\u00f6ger om HV71:s m\u00e5lvakt Jonas Gunnarsson, 1\u20130 efter 4.27.\u00a0\nHV71 hade sv\u00e5righeter att skapa n\u00e5got bra l\u00e4ge efter FBK:s ledningsm\u00e5l. Men efter 9.05 tog bortalagets Simon \u00d6nerud fart och br\u00f6t in fr\u00e5n h\u00f6ger i offensiv zon. Han misslyckades med avslutet som ist\u00e4llet blev ett perfekt pass till Joakim Andersson p\u00e5 andra sidan, kvitterat. Andersson f\u00f6rsta slutspelsm\u00e5l.\u00a0\nMed drygt en minut kvar fick HV71:s Mattias Tedenby ett fril\u00e4ge men Markus Svensson gjorde en bra r\u00e4ddning med plockhandsken. Oavgjort i periodpaus.\nAndra perioden inleddes med flera tuffa dueller och tempot i matchen bestod. I powerplay tr\u00e4ffade b\u00e5de Johan Ryno och Oskar Steen m\u00e5lramen. F\u00e4rjestad var hetare och det k\u00e4ndes som att hemmalaget v\u00e4xlade upp.\u00a0\nMichael Lindqvist utvisades efter 27.04 vilket gav J\u00f6nk\u00f6pingslaget ett tillf\u00e4lle att ta ledningen. Men Lindqvist skulle skjuta in F\u00e4rjestads ledningsm\u00e5l, direkt efter utvisningen efter. Han utnyttjade backen Martin Fehervary puckslarv och avslutade snyggt i n\u00e4ttaket \u2013 2\u20131 till F\u00e4rjestad, tid 29.11.\n\n\n\nInom fem minuter f\u00f6ll tv\u00e5 nya m\u00e5l. HV71:s Simon \u00d6nerud kom helt fri, ett distinkt skott f\u00f6rbi m\u00e5lvakten Markus Svensson. Men Johan Ryno ville annorlunda och drog till med ett stenh\u00e5rt handledsskott med sex minuter kvar, 3\u20132 till FBK. I slutminuterna av andra perioden l\u00e5g bortalaget p\u00e5 f\u00f6r en ny kvittering men resultatet bestod perioden ut.\u00a0\nI tredje perioden syntes det tydligt att HV71 ville v\u00e4nda matchen, lika mycket som F\u00e4rjestad ville avg\u00f6ra. Karlstadslagets Jesper Olofsson fick ett bra l\u00e4ge att n\u00e4ta men skottet gick utanf\u00f6r m\u00e5l.\nHV71 hade sedan en j\u00e4ttem\u00f6jlighet efter ett fint kombinationsspel och avslut av Isac Br\u00e4nnstr\u00f6m. F\u00f6r en sekund l\u00e5g pucken fri bakom Svensson i m\u00e5let men FBK\u2013spelaren Virtanen hann f\u00f6rst och slog iv\u00e4g pucken.\nF\u00e4rjestad fick den stora chansen att avg\u00f6ra efter att Mikko Lehtonen \u00e5kt ut f\u00f6r crosschecking, tid 53.47 men g\u00e4sterna klarade av utvisningen. HV71 tog ut Jonas Gunnarsson med mindre \u00e4n tv\u00e5 och en halv minut kvar. Allt eller inget , puckarna kastades p\u00e5 m\u00e5l g\u00e5ng p\u00e5 g\u00e5ng och F\u00e4rjestad hade stora problem. Men F\u00e4rjestad lyckades st\u00e4da undan och vann matchen med 3\u20132. D\u00e4rmed \u00e4r laget klart f\u00f6r semifinal d\u00e4r Djurg\u00e5rden v\u00e4ntar. HV71:s s\u00e4song \u00e4r \u00f6ver, men man faller med flaggan i topp.\n\u2013 N\u00e5gonstans \u00e4r skamgr\u00e4nsen vid kvartsfinal om man vinner serien, det \u00e4r inte ofta man m\u00f6ter ett s\u00e5 h\u00e4r bra lag i kvartsfinal som HV71 \u00e4r, s\u00e4ger F\u00e4rjestads Linus Johansson till C More efter matchen.\u00a0\n\n\n\n\n            F\u00e4rjestad\u2013HV71 3\u20132 (1\u20131, 2\u20131, 0\u20130)\n          \nMatchbetyg 4\nOtroligt underh\u00e5llande match med gasen i botten fr\u00e5n start. Det syntes att det var vinna eller f\u00f6rsvinna\u2013l\u00e4ge f\u00f6r b\u00e5da lagen. Spelm\u00e4ssigt var F\u00e4rjestad b\u00e4ttre men HV71 stod f\u00f6r fina aktioner och fina m\u00e5l. Lite synd att ett av lagen tvingas f\u00f6rsvinna s\u00e5 h\u00e4r tidigt med tanke p\u00e5 det fina spel de bjudit p\u00e5 under matchserien.\n\u00a0\nMatchens lirare:\nMichael Lindqvist , F\u00e4rjestad. Spelade i samma kedja som Johan Ryno och Joakim Nyg\u00e5rd. Den kedjan var produktiv och Lindqvist var bortsett fr\u00e5n sitt m\u00e5l och assist v\u00e4ldigt bra i offensiv zon. Skapade mycket av lite och var ett stort problem f\u00f6r HV71.\u00a0\n\u00a0\nMatchserien:\u00a0\n22/3 F\u00e4rjestad\u2013HV71 1-2 SD\n24/3 HV71\u2013F\u00e4rjestad 1-3\n26/3 F\u00e4rjestad\u2013HV71 2-3\n28/3 HV71\u2013 F\u00e4rjestad 1-3\n30/3 F\u00e4rjestad\u2013HV71 3-2 SD\n1/4 HV71\u2013 F\u00e4rjestad 5-3\n3/4 F\u00e4rjestad\u2013HV71 3\u20132\n\n\n\nVisa mer\n\n\n\n\n\n\n\n", "date": "2019-04-03T21:23:44", "header": "F\u00e4rjestad vann avg\u00f6rande matchen \u2013 klara f\u00f6r semifinal", "link": "https://www.dn.se/sport/ishockey/farjestad-vann-avgorande-matchen-klara-for-semifinal/"}
{"message": "\nPolisen anl\u00e4nde till Storgatan i centrala Helsingborg efter att en person ringt in och larmat om en skottlossning. Patrullen hittade d\u00e5 en skottskadad man, som fick f\u00f6ras till sjukhus i polisbil.\u00a0\n\n\n\n\u2013 Mannen v\u00e5rdas p\u00e5 sjukhus och vi har inga uppgifter om hans skadel\u00e4ge, s\u00e4ger Calle Persson, presstalesperson i region Syd.\nPolisen har \u00e4nnu ingen misst\u00e4nkt f\u00f6r skjutningen, som skedde utomhus i stadens centrala delar. Enligt Calle Persson kommer skjutningen f\u00f6rmodligen att rubriceras som mordf\u00f6rs\u00f6k.\n\u2013 Vi har sp\u00e4rrat av brottsplatsen och f\u00f6rs\u00f6ker nu ta reda p\u00e5 vad det \u00e4r som har h\u00e4nt. Vi pratar med vittnen och unders\u00f6ker om det finns \u00f6vervakningskameror p\u00e5 platsen. Teknikerna har \u00e4nnu inte anl\u00e4nt men det kommer de g\u00f6ra s\u00e5 sm\u00e5ningom, s\u00e4ger han.\nHelsingborgs Dagblad har talat med flera vittnen som befann sig p\u00e5 platsen vid tiden f\u00f6r skjutningen. En kvinna s\u00e4ger till tidningen att mellan 10 och 20 m\u00e4n stod i en grupp p\u00e5 gatan och diskuterade n\u00e5got, n\u00e4r skott pl\u00f6tsligt h\u00f6rdes.\n\u2013 Killarna stod i h\u00f6rnet p\u00e5 andra sidan gatan n\u00e4r jag gick \u00f6ver \u00f6verg\u00e5ngsst\u00e4llet. Sen s\u00e5g jag en kille med luva \u00f6ver ansiktet som tog upp en pistol, hur han str\u00e4ckte fram den och s\u00e5 sk\u00f6t han. \u00c5tta skott tror jag att det var, s\u00e4ger vittnet till Helsingborgs Dagblad.\u00a0\n", "date": "2019-04-03T20:02:34", "header": "Man skottskadad i Helsingborg", "link": "https://www.dn.se/nyheter/sverige/man-skjuten-i-helsingborg-okant-skadelage/"}
{"message": "\nDen svenska ridsportpubliken har en speciell plats i sina hj\u00e4rtan f\u00f6r britten John Whitaker.\nTillsammans med den vita sagoh\u00e4sten Milton tjusade John Whitaker under 80- och 90-talet publiken, och ekipaget n\u00e5dde stora framg\u00e5ngar.\n\n\n\nI dag har Milton f\u00f6r l\u00e4nge sedan g\u00e5tt i pension, men John Whitaker forts\u00e4tter att \u00e5ka Europa runt och t\u00e4vla vidare..\nTrots att Whitaker \u00e4r 63 \u00e5r h\u00e5ller han fortfarande h\u00f6g klass som ryttare.\nI onsdagens f\u00f6rsta internationella hoppklass i de \u00e5rliga h\u00e4stt\u00e4vlingarna i Scandinavium i G\u00f6teborg var dock oturen framme f\u00f6r John Whitaker och hans h\u00e4st Argento.\u00a0\nEfter hinder nummer sju gick ekipaget omkull.\nDet s\u00e5g dramatiskt ut, men John Whitaker var snabbt uppe p\u00e5 f\u00f6tterna igen. Tillsammans med Argento, som funktion\u00e4rerna hade f\u00e5ngat in, kunde han sedan l\u00e4mna banan till fots.\nEfter omkullridningen unders\u00f6ktes John Whitaker direkt av l\u00e4kare p\u00e5 plats i Scandinavium. Under torsdagen kommer en ny unders\u00f6kning att genomf\u00f6ras f\u00f6r att d\u00e5 avg\u00f6ra om han kan t\u00e4vla vidare i G\u00f6teborg \u2013 t\u00e4vlingarna p\u00e5g\u00e5r till och med s\u00f6ndag.\n\n\n\n\u00c4ven Argento unders\u00f6ktes efter omkullridningen, och veterin\u00e4ren kunde snabbt ge lugnande besked. H\u00e4sten hade klarat sig utan skador.\n", "date": "2019-04-03T20:24:35", "header": "Dramatisk omkullridning f\u00f6r legendaren Whitaker", "link": "https://www.dn.se/sport/dramatisk-omkullridning-for-legendaren-whitaker/"}
{"message": "\nF\u00f6rslaget som klubbades igenom p\u00e5 onsdagskv\u00e4llen sl\u00e5r bland annat fast att \u00e5terv\u00e4ndande IS-terrorister inte \u00e4r v\u00e4lkomna till Staffanstorps kommun. Enligt beslutet kommer de inte heller att kunna erh\u00e5lla st\u00f6d i n\u00e5gon form av kommunen.\n\n\n\n\u201dJag \u00e4r mycket n\u00f6jd med att Staffanstorps h\u00f6gsta beslutande organ, valt av kommuninv\u00e5narna, tydligt st\u00e5r upp f\u00f6r terrorns offer och r\u00f6stade f\u00f6r kommunstyrelsens beslut att IS-terrorister inte ska f\u00e5 del av v\u00e5ra v\u00e4lf\u00e4rdssystem\u201d, skriver kommunstyrelsens ordf\u00f6rande Christian Sonesson (M) i ett sms till TT.\n\n\n\n\n\n            Christian Sonesson (M).\n            \n              Foto: Sandra Henningsson\n            \n\n\nF\u00f6rslaget r\u00f6stade igenom med siffrorna 23 ja och 17 nej, en avstod.\nOm det blir m\u00f6jligt att efterleva beslutet \u00e4r dock os\u00e4kert. Flera forskare och jurister har kritiserat f\u00f6rslaget och menar att det saknar lagligt st\u00f6d. De har p\u00e5pekat att alla kommuner \u00e4r bundna av bland annat socialtj\u00e4nstl\u00e4gen som reglerar vem som kan f\u00e5 f\u00f6rs\u00f6rjningsst\u00f6d.\nOcks\u00e5 Moderaternas ledare Ulf Kristersson \u00e4r kritisk till f\u00f6rslaget.\n\u2013 Jag f\u00f6rst\u00e5r signalen man vill skicka, men jag skulle f\u00f6resl\u00e5 att kommunen g\u00f6r som de flesta andra kommuner: f\u00f6ljer lagstiftningen. Sedan f\u00e5r man g\u00f6ra vad man kan f\u00f6r att \u00e4ndra den lagstiftningen, har han tidigare sagt till TT.\n", "date": "2019-04-03T20:39:40", "header": "Staffanstorp nekar st\u00f6d till IS-\u00e5terv\u00e4ndare", "link": "https://www.dn.se/nyheter/politik/staffanstorp-nekar-stod-till-is-atervandare/"}
{"message": "\n\u2013 Det har ju inte alltid k\u00e4nts helt sj\u00e4lvklart att jag skulle forts\u00e4tta, s\u00e4ger hon till Expressen.\nSamtidigt som det svenska damlandslaget har lyft sig p\u00e5 m\u00e5nga s\u00e4tt under s\u00e4songen har Kalla k\u00e4mpat i motvind och inte kommit upp i den niv\u00e5 hon \u00e4r van vid. Under VM i Seefeld ville hon inte ge n\u00e5gra besked om framtiden.\n\n\n\n\u2013 N\u00e4r det varit som tyngst, n\u00e4r jag varit som l\u00e4ngst ifr\u00e5n d\u00e4r jag vill vara, d\u00e5 har det inte varit s\u00e5 d\u00e4r j\u00e4ttepeppande att k\u00e4mpa om en... tja 15:e plats, s\u00e4ger Kalla, som menar att \u201ddet har varit drygt med alla fr\u00e5gor\u201d.\nEn ljuspunkt fr\u00e5n s\u00e4songen \u00e4r dock hennes insats i VM-stafetten, d\u00e4r 31-\u00e5ringen gjorde en superstr\u00e4cka och var med och b\u00e4ddade f\u00f6r det svenska guldet.\n\u2013 Stafetten var verkligen viktig f\u00f6r mig. Att f\u00e5 k\u00e4nna att det svarade. Att f\u00e5 k\u00e4nna hur det \u00e4r att vara i form, att pl\u00f6tsligt ha ett register av fart att spela ut, s\u00e4ger Charlotte Kalla.\n", "date": "2019-04-03T21:02:04", "header": "Kalla: \u201dInte k\u00e4nts sj\u00e4lvklart att forts\u00e4tta\u201d", "link": "https://www.dn.se/sport/kalla-inte-kants-sjalvklart-att-fortsatta/"}
{"message": "\nI g\u00e5r kunde DN ber\u00e4tta att flera kommunalr\u00e5d runt om i landet \u00e4r kritiska till att den lista \u00f6ver \u201dutsatta\u201d och \u201ds\u00e4rskilt utsatta\u201d omr\u00e5den som polisen publicerat och uppdaterat under sedan 2015 g\u00f6rs offentlig.\n\n\n\nEnligt DN:s k\u00e4llor har inte heller NOA, Polisens nationella operativa avdelning, best\u00e4mt sig f\u00f6r om eller n\u00e4r \u00e5rets lista ska offentligg\u00f6ras.\nMen justitieministern, som invigningstalade p\u00e5 Brottsf\u00f6rebyggande r\u00e5dets \u00e5rliga konferens i G\u00f6teborg p\u00e5 onsdagen, anser att listan \u00e4r ett bra verktyg.\n\u2013 Det finns inga sk\u00e4l att hemligh\u00e5lla den. Det \u00e4r viktigt med \u00f6ppenhet och att vi inte sopar n\u00e5gra problem under mattan, s\u00e4ger Morgan Johansson.\nErik Pelling, S-kommunalr\u00e5d i Uppsala och en av dem som vill att kommunen ska bort fr\u00e5n listan, beskriver listan som \u201dett f\u00f6rlegat sv\u00e4rd\u201d.\n\u2013 Kriterierna f\u00f6r att hamna p\u00e5 den \u00e4r inte transparenta. Det g\u00f6r att det blir sv\u00e5rt att veta vad vi som kommuner egentligen ska g\u00f6ra. Vi f\u00e5r lite extra polisresurser \u2013 men det r\u00e4cker inte efter resten haltar, s\u00e4ger han.\nHan anser dock inte att det finns n\u00e5gon anledning att hemligh\u00e5lla listan \u2013 \u00e4ven om han tycker att den har en stigmatiserade och kontraproduktiv effekt.\n\n\n\n\u2013 Polisen har ju redan sl\u00e4ppt anden ur flaskan, s\u00e5 att s\u00e4ga. I det h\u00e4r l\u00e4get \u00e4r det b\u00e4ttre att polisen bli \u00e4nnu mer \u00f6ppen gentemot oss kommuner, s\u00e5 att vi vet vad vi ska g\u00f6ra f\u00f6r att komma bort fr\u00e5n den, s\u00e4ger Erik Pelling.\nUnder Morgan Johanssons invigningstal under Br\u00e5-konferensen i G\u00f6teborg lovade han att regeringen i n\u00e4sta vecka ska presentera en ny satsning p\u00e5 just de utsatta omr\u00e5dena, pengar som ska f\u00f6rdelas av Delegationen mot segregation.\nHan kan dock inte specificera hur den satsningen ser ut.\u00a0\n\u2013 Vi \u00e5terkommer i fr\u00e5gan, var det enda besked han kunde ge.\nUnder f\u00f6rra mandatperioden utlovades 20 miljarder kronor under en tio\u00e5rsperiod \u2013 men de pengarna \u201df\u00f6rsvann\u201d i och med att M+KD:s budget gick igenom.\nInnan invigningstalet vid konferensen bes\u00f6kte justitieministern det fullbelagda h\u00e4ktet i G\u00f6teborg:\n\u2013 Situationen \u00e4r ett tecken p\u00e5 att polisens brottsbek\u00e4mpning blivit effektivare och att den rad av straffsk\u00e4rpningar och andra kriminalpolitiska beslut som regeringen fattat b\u00f6rjat f\u00e5 effekt, sade Morgan Johansson.\nI sitt tal kunde han \u201dinte nog understryka att brottsbek\u00e4mpningen och det brottsf\u00f6rebyggande arbetet m\u00e5ste g\u00e5 hand i hand.\u201d\n\u2013 Jag ser m\u00e5nga tecken p\u00e5 att det brottf\u00f6rebyggande arbetet fungerar allt b\u00e4ttre, sa justitieministern.\n\u00c4ven Karin Svanberg, enhetschef p\u00e5 Br\u00e5, ser tecken p\u00e5 att det brottsf\u00f6rebyggande arbetet utvecklats. Det finns dock ett stort men:\nEn utv\u00e4rdering av de tv\u00e5 senaste \u00e5rens brottsf\u00f6rebyggande arbete som Br\u00e5 presenterades under konferensen visar att de lokala brottsf\u00f6rebyggarna i kommunerna, de som g\u00f6r jobbet, inte uppfattar att arbetet prioriteras \u2013 trots allt fagert tal.\n\u2013 Vi har en m\u00e4rklig situation d\u00e4r Sverige p\u00e5 pappret aldrig haft s\u00e5 m\u00e5nga \u2013 \u00e4nd\u00e5 saknas det fortfarande omr\u00e5despoliser i en majoritet av kommunerna. I en femtedel av dem finns det ingen omr\u00e5despolis alls, s\u00e4ger hon.\n\n\n\nMorgan Johansson pekade p\u00e5 flera exempel p\u00e5 brottsf\u00f6rebyggande arbete som gjorts under de senaste tv\u00e5 \u00e5ren som visat sig ge god effekt.\u00a0\nHan lyfte s\u00e4rskilt i Seved och Herrg\u00e5rden i Malm\u00f6 samt i Gamlestaden, Nordstan och G\u00e5rdsten i G\u00f6teborg.\nD\u00e4r har brottskurvorna brutits och nyrekryteringen till de kriminella g\u00e4ngen minskat. Detta inte minst tack vare att n\u00e4ringsidkare och fastighets\u00e4gare i st\u00f6rre utstr\u00e4ckning under de senaste \u00e5ren engagerat sig i geografiskt begr\u00e4nsade projekt. De kallas f\u00f6r Business Improvement Districts (BID) och inneb\u00e4r att fastighets\u00e4garna tillsammans med boende och offentliga akt\u00f6rer lyfter ett omr\u00e5de genom till exempel investeringar i den offentliga milj\u00f6n, fastigheter och i trygghetsskapande \u00e5tg\u00e4rder.\u00a0\nEn annan framg\u00e5ngsfaktor \u00e4r att den st\u00e4ndigt omtalade vikten av samverkan mellan dessa civila akt\u00f6rer och myndigheter b\u00f6rjar sl\u00e5 igenom i praktiken.\n\u2013 Vi \u00e4r ocks\u00e5 \u00f6vertygade om att de satsningar p\u00e5 s\u00e5 kallad situationell brottsprevention, som till exempel ut\u00f6kad kamera\u00f6vervakning, kommer att fungera brottsf\u00f6rebyggande.\nRegeringen kommer dock inte att g\u00f6ra n\u00e5gon riktad satsning specifikt p\u00e5 det lokala, brottsf\u00f6rebyggande arbetet.\n\u2013 VI g\u00f6r redan en rad bredare satsningar p\u00e5 brottsbek\u00e4mpning. Till de lokala akt\u00f6rerna i kommunerna, de som g\u00f6r skillnad p\u00e5 riktigt, kan jag bara s\u00e4ga att forts\u00e4tt samverka som ni g\u00f6r \u2013 det \u00e4r det som det i grunden handlar om, sa han till de 600 praktiker, poliser och forskare som deltar i konferensen.\n", "date": "2019-04-03T20:22:45", "header": "Ministern: \u201dInga sk\u00e4l att hemligh\u00e5lla lista \u00f6ver utsatta f\u00f6rorter\u201d", "link": "https://www.dn.se/nyheter/sverige/ministern-inga-skal-att-hemlighalla-lista-over-utsatta-fororter/"}
{"message": "\nPolisen anl\u00e4nde till Vasaparken, n\u00e4ra Centralstationen i V\u00e4ster\u00e5s, strax efter larmet om ett stort slagsm\u00e5l.\u00a0\n\u2013 N\u00e4r vi anl\u00e4nde hade br\u00e5ket upph\u00f6rt, men vi antr\u00e4ffade ett antal personer p\u00e5 platsen. Vi fick \u00e4ven vittnesuppgifter om att flera personer l\u00e4mnat parken, s\u00e4ger Daniel Vikdahl, presstalesperson f\u00f6r polisen i region Mitt.\n\n\n\n\u2013 P\u00e5 platsen hittade vi en skadad man i 20-\u00e5rs\u00e5ldern som f\u00f6rdes till sjukhus. Vi id- kontrollerade ett antal personer som vi bed\u00f6mer kan vara intressanta d\u00e5 de \u00e4r i samma \u00e5lder som den skadade, n\u00e5gon av dem topsades vet jag.\nEnligt Daniel Vikdahl bed\u00f6ms mannen inte ha skadats allvarligt.\n\u2013 Ingen \u00e4r frihetsber\u00f6vad och vi har heller ingen misst\u00e4nkt i detta l\u00e4ge. Vi utreder den h\u00e4r h\u00e4ndelsen som grov misshandel.\nHan kan inte bekr\u00e4fta att vapen ska ha f\u00f6rekommit vid br\u00e5ket.\n\u2013 Jag vet inte vad br\u00e5ket handlade om och kan inte uttala mig om vilka typer av tillhyggen som ska ha anv\u00e4nts eftersom det r\u00f6r sig om vittnesuppgifter. Vii hittade inga tillhyggen p\u00e5 platsen.\n", "date": "2019-04-03T19:30:39", "header": "En man till sjukhus efter storbr\u00e5k i V\u00e4ster\u00e5s", "link": "https://www.dn.se/nyheter/en-man-till-sjukhus-efter-storbrak-i-vasteras/"}
{"message": "\nF\u00f6r n\u00e5got \u00e5r sedan best\u00e4mde sig MP:s toppnamn f\u00f6r att sluta flyga privat. D\u00e4rf\u00f6r har Alice Bah Kuhnke tagit beslutet att bos\u00e4tta sig i Bryssel i st\u00e4llet f\u00f6r att veckopendla, om hon blir invald i parlamentet.\n\n\n\nHur ska du d\u00e5 g\u00f6ra f\u00f6r att h\u00e5lla kontakten med dina v\u00e4ljare p\u00e5 hemmaplan?\n- Jag t\u00e4nker ju dels \u00e5ka t\u00e5g. Mycket och ofta. Och vid sidan av det s\u00e5 har vi en rad id\u00e9er som jag hoppas kunna presentera s\u00e5 sm\u00e5ningom, de bygger mycket p\u00e5 teknik.\nI intervjun i \u201dStudio DN\u201d ber\u00e4ttar hon om sin fria roll i Europaparlamentet, om att alla medlemsstater b\u00f6r f\u00e5 ett utsl\u00e4ppstak, om sin syn p\u00e5 klimathotet \u2013 och varf\u00f6r hon \u00e4r b\u00e4st med tre tanter i Sk\u00f6vde. H\u00e4r kan du l\u00e4sa en kortare version i textform \u2013 h\u00f6r hela samtalet i podden h\u00e4r:\n\n\n\n      L\u00e4nk till ljudspelare\n    \n\n\n", "date": "2019-04-03T19:00:00", "header": "Studio DN: Det vill Alice Bah Kuhnke \u2013 MP:s toppkandidat i EU-valet", "link": "https://www.dn.se/nyheter/politik/intervju-studio-dn-det-vill-alice-bah-kuhnke-mps-toppkandidat-i-eu-valet/"}
{"message": "\nAlexander Isak har tagit Eredivisie, Nederl\u00e4ndernas h\u00f6gsta fotbolldivision, med storm.\u00a0\n19-\u00e5ringen fr\u00e5n Ulriksdal l\u00e5nades in fr\u00e5n Dortmund f\u00f6r att ers\u00e4tta Fran Sol, anfallaren som gick till Dynamo Kiev.\n\n\n\nMed sina tio m\u00e5l p\u00e5 tio matcher \u00e4r det i dag inte m\u00e5nga som saknar Sol.\u00a0\n\u2013 Det var perfekt f\u00f6r Isak att komma i v\u00e4g och f\u00e5 spela matcher, konstaterar Janne Andersson.\nHan har \u00e4nnu inte sett tisdagens bortamatch mot Heracles, men har givetvis inte missat att Isak gjorde tv\u00e5 m\u00e5l och tv\u00e5 assist n\u00e4r Willem II vann med 4\u20133.\nMatchen mot Fortuna Sittard, d\u00e5 Isak satte rekord i Eredivisie med tre m\u00e5l p\u00e5 straffsparkar, och solom\u00e5let mot Feyenoord, tillh\u00f6r ocks\u00e5 godbitarna.\n\u2013 Isak f\u00e5r spela matcher regelbundet, vilket har varit j\u00e4ttebra f\u00f6r honom. Under \u00e5ren i Dortmund har han inte f\u00e5tt spela s\u00e5 m\u00e5nga matcher, men han har f\u00e5tt bra tr\u00e4ningsm\u00f6jligheter, han har utvecklats och det syns ju p\u00e5 spelet, s\u00e4ger Janne Andersson samtidigt som han \u00e4r p\u00e5 v\u00e4g in p\u00e5 sitt kontor med en kopp kaffe i handen.\nJohn Guidetti gjorde 2011\u20132012 imponerande 20 m\u00e5l p\u00e5 23 matcher f\u00f6r Feyenoord. Brassen Afonso Alves, med f\u00f6rflutet i b\u00e5de \u00d6rgryte och Malm\u00f6 FF, gjorde sju m\u00e5l f\u00f6r Heerenveen n\u00e4r laget 2007 besegrade Heracles med 9\u20130.\n\n\n\n\u2013 Holl\u00e4ndsk fotboll \u00e4r generellt offensiv. Men det \u00e4r sv\u00e5rt att j\u00e4mf\u00f6ra med hur det var f\u00f6rr, jag tycker inte att det \u00e4r s\u00e5 intressant, s\u00e4ger Andersson. Jag tycker att det generellt \u00e4r j\u00e4tteroligt att v\u00e5ra spelare g\u00e5r bra i sina klubblag. Det g\u00e4ller Alexander Isak och alla andra.\nI EM-kvalmatcherna mot Rum\u00e4nien och Norge valde Janne Andersson att l\u00e5ta Alexander Isak agera inhoppare.\u00a0\n\u2013 Det \u00e4r en intressant forwardstyp. Som s\u00e5 ofta med yngre spelare kan man inte s\u00e4ga exakt en eller tv\u00e5 detaljer som f\u00f6rb\u00e4ttrats, ofta \u00e4r det en helhet. Isak blev uttagen f\u00f6r att han var tillr\u00e4ckligt bra f\u00f6r att vara med d\u00e4r och d\u00e5, jag tog inte ut honom f\u00f6r att han \u00e4r ung, talangfull och eventuellt ska vara bra om n\u00e5got \u00e5r.\u00a0\n\u2013 Han \u00e4r l\u00e5ngt framme och det tycker jag att han visade p\u00e5 samlingen. Isak gjorde en del m\u00e5l p\u00e5 tr\u00e4ningarna och hade bra f\u00f6rst\u00e5else f\u00f6r hur vi skulle spela, han snappade upp det v\u00e4ldigt snabbt.\nSom 17-\u00e5ring l\u00e4mnade Alexander Isak AIK f\u00f6r tyska toppklubben Borussia Dortmund i januari 2017.\n\u2013 Om man j\u00e4mf\u00f6r hur han var i AIK s\u00e5 har allting blivit lite b\u00e4ttre, s\u00e5 brukar det oftast vara n\u00e4r man ser unga spelare. Det \u00e4r inte s\u00e5 att man helt pl\u00f6tsligt blir oerh\u00f6rt mycket b\u00e4ttre p\u00e5 en liten grej. Oftast \u00e4r det helheten som blir b\u00e4ttre om man \u00e4r i en bra milj\u00f6 och det har ju Isak varit. Jag hoppas att det \u00e4r m\u00e5nga fler spelare som forts\u00e4tter att utvecklas.\u00a0\nTill sommaren l\u00f6per l\u00e5neavtalet med Willem II ut. Var Isak spelar till h\u00f6sten spekuleras det vilt om i dag.\n\u2013 Sj\u00e4lvklart \u00e4r det f\u00f6r v\u00e5r del b\u00e4st om alla spelar i de b\u00e4sta ligorna och g\u00f6r j\u00e4ttebra ifr\u00e5n sig. Men det kan vara en alldeles lagom liga efter det att du varit i n\u00e5gra \u00e5r i ett topplag i Bundesliga. Att spela i Holland \u00e4r f\u00f6rmodligen helt r\u00e4tt steg f\u00f6r Alexander Isak.\nForts\u00e4tter Alexander Isak att \u00f6sa in m\u00e5l s\u00e5 kommer den mediala pressen p\u00e5 att Isak ska starta i EM-kvalmatchen mot Malta hemma p\u00e5 Friends arena den 7 juni bli h\u00e5rd.\nJanne Andersson smuttar p\u00e5 sitt kaffe.\n\u2013 N\u00e4r det \u00e4r dags f\u00f6r trupputtagning s\u00e5 tar jag ut dem som jag tror har b\u00e4st m\u00f6jligheter att vara med och vinna matcherna, d\u00e5 bryr jag mig inte s\u00e5 mycket om vad andra tycker, om jag ska vara \u00e4rlig. Det \u00e4r jag och mina n\u00e4rmsta medarbetare som g\u00f6r det, det har jag inga problem med.\nP\u00e5 l\u00f6rdag spelar damlandslaget en tr\u00e4ningslandskamp mot Tyskland p\u00e5 Friends arena inf\u00f6r drygt 30.000 \u00e5sk\u00e5dare.\n\u2013 J\u00e4tteroligt, jag ska sj\u00e4lv dit och titta, s\u00e4ger Janne Andersson.\u00a0\n", "date": "2019-04-03T19:25:11", "header": "Janne Andersson om Isaks succ\u00e9: \u201dHan \u00e4r l\u00e5ngt framme\u201d", "link": "https://www.dn.se/sport/fotboll/janne-andersson-om-isaks-succe-han-ar-langt-framme/"}
{"message": "\n\u201dEfter att ha talat med s\u00e5 m\u00e5nga av v\u00e5ra ledare har jag insett att de har klimatkrisen under kontroll, de f\u00f6rst\u00e5r krisl\u00e4get och \u00e4r redo att agera. S\u00e5 jag har beslutat att sluta strejka och \u00e5terv\u00e4nda till skolan f\u00f6r gott\u201d\n\n\n\nGreta Thunberg sk\u00e4mtade p\u00e5 Twitter, det var ju f\u00f6rsta april i m\u00e5ndags. Sanningen \u00e4r att ledarna inte alls har imponerat. \u00a0De globala utsl\u00e4ppen av koldioxid har just slagit rekord.\nOcks\u00e5 i den unga klimatk\u00e4mpens eget hemland g\u00e5r utvecklingen \u00e5t fel h\u00e5ll, enligt klimatpolitiska r\u00e5det. Koldioxidutsl\u00e4ppen minskar inte lika mycket som de gjorde fram till 2014. Trots detta ber\u00f6mmer sig den svenska regeringen av att g\u00e5 i t\u00e4ten f\u00f6r att hejda den globala uppv\u00e4rmningen .\nMilj\u00f6partiet gick till val med budskapet : Nu! Klimatet kan inte v\u00e4nta. Sju av \u00e5tta svenska riksdagspartier st\u00e5r bakom riksdagens m\u00e5l om klimatanpassning.\u00a0\n\n\n\n\n        Milj\u00f6partiet har blivit medel\u00e5lders och har anpassat sig till makten\n      \n\u00c4nd\u00e5 finns ingen \u00e5tg\u00e4rdsplan f\u00f6r hur Sverige ska leva upp till sina egna m\u00e5l. F\u00f6r dem som iakttar Milj\u00f6partiets och Socialdemokraternas \u00f6ppna strid om huruvida flygtrafiken till Arlanda ska f\u00f6rdubblas eller ej \u00e4r riktningen oklar. Inte heller i Bryssel kommer medlemsl\u00e4nderna \u00f6verens om hur unionens egna m\u00e5l ska n\u00e5s.\nMilj\u00f6partiet har blivit medel\u00e5lders och har anpassat sig till makten. Ett gr\u00e5nande parti blickar mot strejkande skolelevers bortv\u00e4nda ryggar. Det \u00e4r de unga demonstranterna som f\u00e5r forskarnas st\u00f6d, inte den svenska regeringens klimatpolitik.\n\n\n\nAlice Bah Kuhnke (MP): Som EU-parlamentariker \u00e4r jag mycket mer fri\u00a0\nMP l\u00e4ngtar tillbaka till n\u00e4r partiet framstod som ett vision\u00e4rt alternativ - och f\u00f6rs\u00f6ker n\u00e5 dit utan att sk\u00e4nka bort makten. Alice Bah Kuhnke v\u00e4ljer en radikalare klimatagenda i EU-valr\u00f6relsen, d\u00e4r det inte finns n\u00e5gon regeringsbildning att ta h\u00e4nsyn till. I valkampanjen h\u00f6rs den politik som MP kompromissat bort h\u00e4r hemma.\nMen Greta Thunberg och de skolstrejkande kr\u00e4ver snabba resultat. Kan MP inte leverera riskerar det att f\u00f6rvandlas till ett politiskt fossil.\n", "date": "2019-04-03T18:58:57", "header": "Ewa Stenberg: Greta Thunberg kan g\u00f6ra MP till ett fossil", "link": "https://www.dn.se/nyheter/politik/ewa-stenberg-greta-thunberg-kan-gora-mp-till-ett-fossil/"}
{"message": "\nOlsen har haft en formsvacka under vintern, och inf\u00f6r Fiorentinamatchen sade Ranieri att han skulle avvakta tr\u00e4ningen innan han best\u00e4mde sig f\u00f6r vem som skulle st\u00e5 p\u00e5 onsdagen.\n\n\n\nSvaret blev 35-\u00e5rige Mirante, som kom till Roma fr\u00e5n Bologna i somras.\n\nhttps://twitter.com/OfficialASRoma/status/1113501530676768768\n\nRobin Olsens position som f\u00f6rstem\u00e5lvakt i Roma har varit tydlig \u00e4nda fram till nyligen. Den nye tr\u00e4naren Claudio Ranieri har gett olika besked om m\u00e5lvaktssituationen.\nInf\u00f6r Ranieris f\u00f6rsta match sade han att han skulle avvakta tr\u00e4ningen innan han best\u00e4mde sig f\u00f6r vem som skulle st\u00e5. Det blev d\u00e5 Olsen. Inf\u00f6r f\u00f6rra matchen, mot Napoli i s\u00f6ndags, f\u00f6rsvarade Ranieri svensken och sade att han inte skulle plocka bort honom.\n\u2013 Jag tycker att Robin \u00e4r en j\u00e4tteduktig m\u00e5lvakt, jag gillade honom redan innan han kom till Roma, jag f\u00f6ljde honom redan d\u00e5. Han har mitt f\u00f6rtroende, sade romaren.\nRoma f\u00f6rlorade den matchen med 1\u20134. Tre dagar senare f\u00e5r svensken sitta p\u00e5 b\u00e4nken.\n\n\n\nMatchen mot Fiorentina startar 21.00.\nL\u00e4s mer: Robin Olsen om hur han utvecklats i Roma\u00a0\n", "date": "2019-04-03T21:07:09", "header": "Robin Olsen petas i Roma", "link": "https://www.dn.se/sport/fotboll/robin-olsen-petas-i-roma/"}
{"message": "\nMedan C-ledaren g\u00e5r runt i lokalen s\u00e4ger hon att det \u00e4r som att vi befinner oss i en f\u00f6rskola. Men de tonade rutorna och kodl\u00e5sen p\u00e5 varje d\u00f6rr till rummen talar f\u00f6r att det drivs ett annan slags verksamhet.\u00a0\n\n\n\nDet \u00e4r p\u00e5 en hemlig ort i Sverige vi m\u00f6ter C-ledaren tillsammans med verksamhetschefen Bridgett Stehag som driver en av Sveriges cirka 200 kvinno- och tjejjourer.\u00a0\nIngen av hemmets inskrivna sju kvinnor och 20 barn finns p\u00e5 plats. De \u00e4r p\u00e5 utflykt.\u00a0\n\u2013 Vi brukar ha en del utflykter f\u00f6r barnen och deras mammor. Det \u00e4r viktigt att de f\u00e5r komma ut och k\u00e4nna sig fria, att det finns n\u00e5got mer \u00e4n att vara r\u00e4dd, s\u00e4ger Bridgett Stehag.\nL\u00e4s ocks\u00e5: \u201dHan slog mig s\u00e5 h\u00e5rt att jag fick stanna hemma fr\u00e5n jobbet i en vecka\u201d\u00a0\nUnder f\u00f6rra \u00e5ret var det \u00f6ver 55.000 personer som tog kontakt med kvinnojourer, av dessa var 94 procent kvinnor, enligt en rapport fr\u00e5n Unizon, som tidigare hette Sveriges kvinno- och tjejjourers riksf\u00f6rbund.\u00a0\nI fredags presenterades en annan budgetprioritering p\u00e5 45 miljoner kronor f\u00f6r att stoppa m\u00e4ns v\u00e5ld p\u00e5 kvinnor, varav 10 miljoner g\u00e5r till Nationellt Centrum f\u00f6r Kvinnofrid\u00a0\n\n\n\nNu ber\u00e4ttar Annie L\u00f6\u00f6f om ett ytterligare tillskott till j\u00e4mst\u00e4lldhetsarbetet. Det handlar om 40 miljoner kronor till landets tjej- och kvinnojourer, ut\u00f6ver grundanslaget p\u00e5 100 miljoner. Tillskottet motsvarar ungef\u00e4r en halvtidstj\u00e4nst per kvinnojour i Sverige per \u00e5r, enligt C-ledaren.\n\u2013 Det h\u00e4r \u00e4r pengar som Centerpartiet har k\u00e4mpat f\u00f6r i budgetf\u00f6rhandlingarna. Just f\u00f6r att j\u00e4mst\u00e4lldhetsmyndigheten, som kommer att vara kvar, \u00e4r en viktig del i j\u00e4mst\u00e4lldhetsarbetet i Sverige, s\u00e4ger Annie L\u00f6\u00f6f och forts\u00e4tter:\u00a0\n\u2013 Men man kan inte bara fokusera p\u00e5 en myndighet, ska man arbeta med j\u00e4mst\u00e4lldhetsmyndigheten m\u00e5ste man ocks\u00e5 komplettera resurserna och satsningarna till alla de akt\u00f6rer som arbetar med kvinnors trygghet ut i verkligheten. Det perspektivet har Centerpartiet haft under budgetf\u00f6rhandlingarna.\u00a0\nL\u00e4s ocks\u00e5: Fi vill ha haverikommission om v\u00e5ld i n\u00e4ra relationer\u00a0\nBridgett Stehag s\u00e4ger att mer pengar alltid \u00e4r v\u00e4lkommet.\u00a0\n\u2013 Jag tycker att det \u00e4r v\u00e4lbeh\u00f6vligt. Kvinnojourer lever i en ovisshet kring finansiering. Alla satsningar som belyser v\u00e5r situation och som f\u00f6rb\u00e4ttrar, s\u00e5 att vi p\u00e5 golvet kan st\u00f6tta v\u00e5ldsutsatta kvinnor och barn tar vi gladeligen emot, s\u00e4ger hon.\u00a0\nEfter SVT:s dokument\u00e4r om Josefin Nilsson har trycket \u00f6kat p\u00e5 kvinnojourer. Det uppger \u00e4ven denna kvinnojour.\u00a0\n\u2013 Men vi har n\u00e4stan alltid h\u00f6gt tryck h\u00e4r och det h\u00e4nder att vi inte kan ta emot v\u00e5ldsutsatta kvinnor f\u00f6r att vi inte r\u00e4cker till, s\u00e4ger Bridgett Stehag till Annie L\u00f6\u00f6f n\u00e4r de sitter i ett av hemmets rum.\u00a0\nF\u00f6rutom pengar efterlyser verksamhetschefen nationella riktlinjer.\u00a0\n\u2013 Som kvinnojour tar vi emot placeringar fr\u00e5n v\u00e4ldigt m\u00e5nga olika socialtj\u00e4nster i hela landet. D\u00e5 vi sitter i en unik position ser vi hur olika det g\u00f6rs runtom i landet, s\u00e4ger Bridgett Stehag.\nVerksamhetschefen menar att skyddet och st\u00f6det en v\u00e5ldsutsatt kvinna s\u00f6ker kan skilja sig beroende p\u00e5 var hon bor.\u00a0\n\u2013 I samma \u00e4rende kan det ocks\u00e5 skilja sig mycket hur olika instanser bed\u00f6mer och d\u00f6mer i \u00e4rendet. S\u00e5 ska det inte vara \u2013 att olika instanser jobbar emot varandra. Det g\u00f6r det mycket sv\u00e5rt f\u00f6r de enskilda utsatta kvinnorna och barn, s\u00e4ger hon.\n\n\n\nTillsammans med kompetens skulle nationella riktlinjer kunna jobba bort \u201dtyckandet\u201d, tror hon.\n\u2013 Vi skulle tycka att det skulle vara positivt f\u00f6r barnens och kvinnornas r\u00e4ttss\u00e4kerhet, s\u00e4ger Bridgett Stehag.\u00a0\nRiktlinjerna skulle r\u00f6ra alltifr\u00e5n bed\u00f6mningar i dessa \u00e4renden till vad som anses vara ett l\u00e4mpligt boende till polisens och domstolarnas arbete.\nAnnie L\u00f6\u00f6f anser att fr\u00e5gan om nationella riktlinjer \u00e4r intressant och viktig.\n\u2013 Jag ska ta med mig det f\u00f6r att det h\u00e4r n\u00e5got som vi kan driva p\u00e5 gentemot regeringen. Att se till att det finns uppdaterade riktlinjer som skapar trygghet f\u00f6r kvinnor oavsett vilka kommuner de kommer ifr\u00e5n. Dessa kvinnor ska inte beh\u00f6va olika skydd beroende p\u00e5 vilken postadress de har, s\u00e4ger Annie L\u00f6\u00f6f.\u00a0\n\n\n\n\n            Urval av regeringens prioriteringar i v\u00e5rbudgeten:\n          \n340 miljoner kronor p\u00e5 arbetsmarknadspolitiska \u00e5tg\u00e4rder, bland annat p\u00e5 det som kallas lokala jobbsp\u00e5r.\n150 miljoner kronor till att f\u00f6rst\u00e4rka LSS och st\u00f6d f\u00f6r personer som har behov av hj\u00e4lp med andning och sondmatning.\u00a0\n50 miljoner kronor p\u00e5 natt\u00e5g. Pengarna ska anv\u00e4ndas till att upphandla t\u00e5gtrafik mellan Sverige och destinationer i andra l\u00e4nder, samt till de kringkostnader som uppkommer i form av expertis och f\u00f6rvaltningsavgifter.\n45 miljoner kronor f\u00f6r att stoppa m\u00e4ns v\u00e5ld p\u00e5 kvinnor, varav 10 miljoner g\u00e5r till Nationellt Centrum f\u00f6r Kvinnofrid.\u00a0\n\n\n\nVisa mer\n\n\n\n\n\n\n\n", "date": "2019-04-03T21:12:04", "header": "Centerpartiet satsar 40 miljoner extra p\u00e5 kvinnojourer", "link": "https://www.dn.se/nyheter/politik/centerpartiet-satsar-40-miljoner-extra-pa-kvinnojourer/"}
{"message": "\nStefan Klockare kom till Skellefte\u00e5 AIK som spelare 2001 och blev efter tv\u00e5 s\u00e4songer assisterande tr\u00e4nare. D\u00e4refter har han varvat ansvarsuppgifterna, bland annat har han varit verksam i Skellefte\u00e5s juniorlag men \u00e5tergick sedan till A-laget d\u00e4r han nu varit delaktig i elva s\u00e4songer.\u00a0\n\n\n\nNu \u00e4r det klart att han forts\u00e4tter i klubben och han har skrivit p\u00e5 ett kontrakt som str\u00e4cker sig \u00f6ver s\u00e4songen 2020/2021. \u00a0\n\u00a0\u2013 Jag brinner oerh\u00f6rt mycket f\u00f6r f\u00f6reningen s\u00e5 det k\u00e4nns fantastiskt kul att f\u00e5 vara kvar. Vi har givetvis en stor revanschlusta och ska nu titta fram\u00e5t f\u00f6r att jobba och kriga v\u00e4ldigt, v\u00e4ldigt h\u00e5rt, s\u00e4ger Stefan Klockare om kontraktsf\u00f6rl\u00e4ngningen.\nHan fokuserar nu mot n\u00e4stkommande s\u00e4song och ser fram emot ett samarbete med klubbens nytillkomna general manager och tidigare Skellefte\u00e5-spelare Erik Forsell, samt sportchefen Niclas Lundkvist.\u00a0\n\u2013 De kommer in med ny energi och ett nytt ledarskap s\u00e5 det ska bli intressant att se hur vi kan f\u00e5 ihop det h\u00e4r. Jag tycker att b\u00e5de vi i f\u00f6reningen och Skellefteborna ska titta fram\u00e5t. Vi f\u00e5r aldrig vara n\u00f6jda utan vi ska h\u00f6ja blicken och k\u00e4mpa om guldet varje \u00e5r f\u00f6r det finns inget annat i min v\u00e4rld. Detta hoppas jag kunna vara med och tillf\u00f6ra i Skellefte\u00e5 AIK, s\u00e4ger Klockare.\n", "date": "2019-04-03T18:01:06", "header": "Stefan Klockare f\u00f6rl\u00e4nger med Skellefte\u00e5 AIK", "link": "https://www.dn.se/sport/ishockey/stefan-klockare-forlanger-med-skelleftea-aik/"}
{"message": "\nDN:s Utrikeskv\u00e4ll arrangerades f\u00f6r 20:e \u00e5ret i rad, och liksom tidigare \u00e5r var intresset stort. Chinateatern var fullsatt n\u00e4r chefredakt\u00f6r Peter Wolodarski inledde kv\u00e4llens samtal d\u00e4r 16 korrespondenter deltog.\n\n\n\n\u2013 Vi g\u00e5r in i en brytningstid, den k\u00e4nslan v\u00e4xer sig starkare och starkare. Det \u00e4r en sp\u00e4nnande men ocks\u00e5 skr\u00e4mmande tid d\u00e4r mycket av det som vi tagit f\u00f6r givet n\u00e4r det g\u00e4ller fr\u00e5gor som demokrati inte l\u00e4ngre g\u00e4ller, sade Wolodarski.\nSamtalen utgick fr\u00e5n de politiska str\u00f6mningar och h\u00e4ndelser som definierar och symboliserar dagens turbulenta v\u00e4rld. De globala klimatstrejkerna, med svenska Greta Thunberg i spetsen, och det blodiga kriget i Syrien, som blivit en sk\u00e5deplats f\u00f6r stormakternas konflikter, var naturliga utg\u00e5ngspunkter.\n\n\n\n\n\n            DN:s korrespondenter Philip Teir, Anna-Lena Laur\u00e9n, och Ingmar Nev\u00e9us.\n            \n              Foto: Marc Femenia\n            \n\n\n\u2013 2018 var ett genombrotts\u00e5r f\u00f6r klimatfr\u00e5gan med rekordv\u00e4rmen under sommaren och den nya typen av aktivism som startades av Greta Thunberg, men vad kommer att kr\u00e4vas f\u00f6r att vi ska n\u00e5 milj\u00f6m\u00e5len, fr\u00e5gade sig DN:s klimatreporter Jannike Kihlberg.\n\u2013 Det \u00e4r s\u00e5 sv\u00e5rt f\u00f6r vuxna att s\u00e4ga nej till barn som s\u00e4ger \u201df\u00f6rst\u00f6r inte v\u00e5rt klimat\u201d, sade Tysklandskorrespondenten Lina Lund.\n\u00c4ven andra globala trender dissekerades under kv\u00e4llen. Bj\u00f6rn af Kleen, DN:s Washingtonkorrespondent, och utrikeskommentatorn Michael Winiarski diskuterade hur synen p\u00e5 cannabis har f\u00f6r\u00e4ndrats, hur marknadskrafterna tagit vid n\u00e4r drogen avkriminaliserats i Kanada och Kalifornien, och hur det har p\u00e5verkat de samh\u00e4llen som ber\u00f6rs.\n\n\n\nKorrespondenterna Anna-Lena Laur\u00e9n, Mia Holmgren, Ingmar Nev\u00e9us, Erik Esbj\u00f6rnsson, Nathan Shachar och Philip Teir deltog i ett panelsamtal om val\u00e5ret 2019, d\u00e5 fler m\u00e4nniskor \u00e4n n\u00e5gonsin g\u00e5r till val v\u00e4rlden \u00f6ver. De utredde vilka fr\u00e5gor som kan bli avg\u00f6rande f\u00f6r valresultaten och vilka konsekvenser det kan f\u00e5 n\u00e4r medborgare i l\u00e4nder som Indien, Finland, Israel, Sydafrika och Ryssland g\u00e5r till valurnorna.\n\u2013 Vi har en l\u00e4sekrets som \u00e4r genuint intresserad av utrikesjournalistik och trycket \u00e4r alltid stort f\u00f6r att f\u00e5r vara med och h\u00f6ra v\u00e5ra utrikeskorrespondenter diskutera de stora fr\u00e5gorna n\u00e4r de kommer hem en g\u00e5ng om \u00e5ret, s\u00e4ger DN:s utrikeschef Pia Skagermark.\nUtrikeskv\u00e4llen modererades \u00e4ven i \u00e5r av DN:s Johar Bendjelloul.\u00a0\n\u2013 Det \u00e4r fantastiskt att ha s\u00e5 m\u00e5nga kunniga m\u00e4nniskor under samma tak, det \u00e4r verkligen inte vardagsmat. Vi f\u00e5r ta del av m\u00e5nga kvalificerade analyser av v\u00e4rldsfr\u00e5gor p\u00e5 kort tid, s\u00e4ger han.\nUtrikeskv\u00e4llen avslutades med ett tal av den amerikanske krigsveteranen Alan Moskin, som ber\u00e4ttade om sina upplevelser fr\u00e5n Andra v\u00e4rldskriget, d\u00e4r han vid krigets slut var med och befriade arbets- och koncentrationsl\u00e4gret Gunskirchen i \u00d6sterrike.\n\u2013 Dagens unga f\u00e5r romantiska bilder av krig fr\u00e5n tv-spel och liknande. Att vara i krig \u00e4r som att komma till helvetet och tillbaks, s\u00e4ger han.\nDen nu 92-\u00e5rige Alan Moskin ber\u00e4ttade om de fasor han bevittnade med egna \u00f6gon n\u00e4r portarna till l\u00e4gret slogs upp, och han uppmanade till motst\u00e5nd mot alla former av fascism, nazism, och hat, v\u00e4rlden \u00f6ver.\n\u2013 Det jag s\u00e5g d\u00e4r var det v\u00e4rsta jag n\u00e5nsin sett och det v\u00e4rsta jag hoppas n\u00e5gonsin beh\u00f6va se. Jag s\u00e5g skelettliknande personer ligga p\u00e5 marken till b\u00e5de h\u00f6ger och v\u00e4nster, det \u00e4r som att beskriva det obeskrivbara.\n\u2013 Hur kunde den civiliserade v\u00e4rlden till\u00e5ta att det h\u00e4r h\u00e4nde? Jag vill inte att n\u00e5gon n\u00e5gonsin gl\u00f6mmer F\u00f6rintelsen, det \u00e4r d\u00e4rf\u00f6r jag g\u00f6r det jag g\u00f6r\u2013 f\u00f6r att jag \u00e4r ett vittne, s\u00e4ger Alan Moskin.\n", "date": "2019-04-03T17:52:40", "header": "\u201dDet \u00e4r en sp\u00e4nnande men ocks\u00e5 skr\u00e4mmande tid\u201d", "link": "https://www.dn.se/nyheter/varlden/live-folj-dns-utrikesdag-pa-chinateatern-i-stockholm/"}
{"message": "\n\u201dSkulle du k\u00f6pa en begagnad bil av den h\u00e4r mannen?\u201d \u00e4r en sliten fr\u00e5ga.\u00a0\n\u201dSkulle du k\u00f6pa en tandborste, ett par jeans, en n\u00e4rodlad trosa av den h\u00e4r urringningen?\u201d Om det blir vi tillfr\u00e5gade varje dag.\n\n\n\nDen f\u00f6rsta fr\u00e5gan g\u00e4ller om f\u00f6rs\u00e4ljaren ser p\u00e5litlig ut.\u00a0\nP\u00e5litlighet \u00e4r dock sv\u00e5rt att uttryck med br\u00f6sten. \u00c4nd\u00e5 ansluter sig just nu vissa verbala f\u00f6respr\u00e5kare f\u00f6r j\u00e4mst\u00e4lldhet till en r\u00f6relse som l\u00e4gger ytterligare vikt vid den kvinnligt kodade kroppen, som g\u00e5ngbar vara. Kroppspositivismen.\nKroppspositivismen kan kortfattat kokas ned till att alla kroppar har r\u00e4tt att finnas, r\u00e4tt att v\u00e4rderas lika, r\u00e4tt att synas och r\u00e4tt att uppfattas som vackra. Fokus ligger i l\u00e4gre grad p\u00e5 faktorer som l\u00e4ngd, h\u00e5rf\u00e4rg eller hudpigmentering och i h\u00f6gre grad p\u00e5 vikt.\u00a0\nEller, kanske knappast ens p\u00e5 vikt. Den fokuserar p\u00e5 f\u00f6rdelning av underhudsfett. Oavsett hur ditt underhudsfett \u00e4r placerat, \u00e4r du v\u00e4rd att f\u00e5 kl\u00e4 av dig f\u00f6r att f\u00e5 uppskattning. (Fast det \u00e4r inte riktigt riktigt sant. Om du till exempel \u00e4r mycket slank med stora, inopererade vikter i br\u00f6sten, kan du i denna kontext anses vara mindre l\u00e4mplig att visa upp p\u00e5 bild).\nKroppspositivismen har m\u00f6tts av kritik. Ibland r\u00f6r kritiken dess n\u00e4rsynthet: att kriterier som hudf\u00e4rg, funktionsvariation, k\u00f6nsidentifikation och klass gl\u00f6ms bort. Andra kritiker oroar sig f\u00f6r att uppmuntra fetma, som enligt vissa k\u00e4llor anses vara en st\u00f6rre h\u00e4lsofara \u00e4n sv\u00e4lt, sett till antal d\u00f6dsfall.\nMen s\u00e5 finns det en tredje vinkel, som f\u00e5r f\u00f6rv\u00e5nansv\u00e4rt lite utrymme i den svenska debatten. N\u00e4mligen det problematiska i att s\u00e4tta kroppen i centrum. I att s\u00e4tta, s\u00e5 att s\u00e4ga, rumpan framf\u00f6r allt.\u00a0\n\n\n\nF\u00f6r vad \u00e4r egentligen problemet, i detta sammanhang, i dag? Inneh\u00e5ller det offentliga rummet f\u00f6r f\u00e5 namnl\u00f6sa, avkl\u00e4dda typiskt feminina kroppar? Anv\u00e4nder f\u00f6r f\u00e5 varum\u00e4rken leenden, vadkurvor och bystlinjer f\u00f6r att \u00f6ka sin f\u00f6rs\u00e4ljning? \u00c4r det alltf\u00f6r oklart f\u00f6r unga i dag ifall deras v\u00e4rde sitter i att bli funna attraktiva?\nOavsett ursprunglig intention, \u00e4r kroppspositivismen l\u00e5ngt ifr\u00e5n en underjordisk motst\u00e5ndsr\u00f6relse. Redan fr\u00e5n b\u00f6rjan var den starkt p\u00e5verkad av g\u00e4ngse reklamt\u00e4nk; devisen \u201dsynlig-v\u00e4rdefull\u201d. Men nu \u00e4r den dessutom anammad av s\u00e5v\u00e4l stora som sm\u00e5 f\u00f6retag, som konsekvent anv\u00e4nder den f\u00f6r att legitimera kroppen som handelsvara. Varje bild p\u00e5 en mer eller mindre p\u00e5kl\u00e4dd individ som s\u00e4ljer n\u00e5got i kapacitet av kropp, f\u00f6rst\u00e4rker budskapet om att detta \u00e4r det enklaste, mest effektiva s\u00e4ttet att s\u00e4lja. Och allts\u00e5, v\u00e5r absolut viktigaste tillg\u00e5ng.\u00a0\nMot detta kan man st\u00e4lla att liknande reklambilder kommer att finnas oavsett, s\u00e5 varf\u00f6r skulle de inte vara mer r\u00e4ttvist f\u00f6rdelade mellan olika typer? Det kan ju b\u00e5de motverka osunda ideal och spegla den faktiska populationen och p\u00e5 s\u00e5 s\u00e4tt kanske \u00e4ven vidga normen?\u00a0\nMen \u201dfler \u00f6verviktiga p\u00e5 bild\u201d \u00e4r en bot som motverkar fel \u00e5komma. Det verkligt negativa \u00e4r inte att f\u00f6r f\u00e5 av oss har r\u00e4tt att ses som attraktiva. Det \u00e4r att denna attraktionskraft f\u00f6r stora grupper ses som av allt \u00f6verordnad betydelse.\u00a0\nAtt bryta en norm beh\u00f6ver inte n\u00f6dv\u00e4ndigtvis vara positivt. Man kan bryta normer i all o\u00e4ndlighet. Men egenv\u00e4rdet kan ju inte ligga i att de bryts, utan vad de bryts av. Det \u00e4r samma slags problematik som n\u00e4r representation inom reklamen blir \u00f6verordnat den m\u00e5h\u00e4nda klyschiga men \u00e4nd\u00e5 sanna frasen att \u201dreklamen \u00e4r livsfarlig\u201d. Eller, om man har ett v\u00e4nsterperspektiv: \u00e4nd\u00e5 arbetar aktivt f\u00f6r kvotering av kvinnor till chefspositioner, som om det \u00e4r b\u00e4ttre att vara en kvoterad \u00f6versittare och problemet inte enligt samma ideologi \u00e4r arbetsvillkor, kapitalism osv.\nS\u00e5 l\u00e4nge v\u00e5rt v\u00e4rde ligger i kroppen, kommer kroppen vara n\u00e5got att sl\u00e5ss mot.\nJag vet av egen erfarenhet att jag alltid kan hitta n\u00e5got att avsky i min spegelbild. Det \u00e4r inte alltid en avsky som sitter i hela dagen, men det \u00e4r en avsky som hugger till, som h\u00e5ll i sidan, med regelbundenhet. Jag har ju l\u00e4rt mig att mitt allt \u00f6verordnade uppdrag \u00e4r att vara\u2026 liggbar. Och jag ser ju, p\u00e5 bilderna, hur liggbara ser ut. Det handlar inte bara om midjem\u00e5tt. Det kan lika g\u00e4rna handla om porer, eller h\u00e5rs\u00e4ckar. Det kan alltid handla om n\u00e5got, n\u00e5got vad som helst, vad som helst utom det man sj\u00e4lv \u00e4r.\nTanken att den r\u00e5dande trenden f\u00f6r lite st\u00f6rre rumpor och n\u00e5gra diskreta valkar kring midjan skulle krossa ramarna f\u00f6r hur \u201dman ska se ut\u201d \u00e4r mer \u00e4n lovligt naiv. Puffandet med h\u00e5ret, vaxandet av \u00f6verl\u00e4ppen, finnandet av r\u00e4tt, naturliga, l\u00e4ppglans f\u00f6r att ge r\u00e4tt, naturligt f\u00f6rh\u00f6jda f\u00e4rg av de naturligt rundade amorb\u00e5garna \u00e4r det samma oavsett vad modellen v\u00e4ger.\nSammanfattningsvis. Att ha r\u00e4tt att synas \u00e4r en sak. Att vilja synas \u00e4r en annan. Att k\u00e4nna tv\u00e5nget att synas f\u00f6r att f\u00e5 vara med, \u00e4r en tredje, och v\u00e4sensskild.\u00a0\nF\u00f6r att uttrycka det vulg\u00e4rt: det \u00e4r s\u00e4llan den runde, manlige 57-\u00e5rige professorn blir ombedd att posera naken f\u00f6r att hans kropp saknas i det offentliga rummet.\n\u00c4nnu mer s\u00e4llan skapar han en hashtag f\u00f6r att uppm\u00e4rksamma detta problem.\u00a0\nL\u00e4s fler texter av Agnes Lindbeck\n", "date": "2019-04-03T18:12:13", "header": "Agnes Lidbeck: Kroppsaktivismens trista baksida", "link": "https://www.dn.se/kultur-noje/agnes-lidbeck-kroppsaktivismens-trista-baksida/"}
{"message": "\nF\u00f6ruts\u00e4ttningarna finns d\u00e4r. De nordiska kostr\u00e5den \u00e4r i v\u00e4rldsklass, i skolorna serveras h\u00e4lsosam mat och antibiotikaanv\u00e4ndningen i djurproduktionen \u00e4r l\u00e5g.\n\n\n\nDet understryker forskare i en f\u00f6rsta nordisk uppf\u00f6ljning av den omtalade EAT-Lancet-rapporten som publicerades i januari.\n\u2013 De nordiska l\u00e4nderna har p\u00e5 m\u00e5nga omr\u00e5den varit ledande i omst\u00e4llningen av livsmedelssystemet, s\u00e4ger Amanda Wood p\u00e5 Stockholm Resilience Centre vid Stockholms universitet.\nHon har skrivit rapporten tillsammans med nio andra forskare p\u00e5 uppdrag av Livsmedelsverket.\n\u2013 Men fortfarande finns mycket att g\u00f6ra om vi ska n\u00e5 alla h\u00e4lso- och klimatm\u00e5l, forts\u00e4tter hon.\nTrots de positiva inslagen leder n\u00e4mligen nuvarande kosth\u00e5llning till b\u00e5de folkh\u00e4lsoproblem och betydande klimat- och milj\u00f6p\u00e5verkan.\nUngef\u00e4r varannan vuxen \u00e4r \u00f6verviktig och enligt forskarnas ber\u00e4kningar bidrar de nordiska matvanorna i medeltal till n\u00e4stan tre g\u00e5nger s\u00e5 stora v\u00e4xthusgasutsl\u00e4pp j\u00e4mf\u00f6rt med vad som rekommenderas av EAT-Lancet-kommissionen.\n\n\n\n\u2013 Vi har inte analyserat mellanh\u00e4nderna i livsmedelssystemet, s\u00e5som marknadsf\u00f6ringen och detaljhandeln, s\u00e4ger Wood.\n\u2013 Men de \u00e4r f\u00f6rmodligen drivande p\u00e5 ett s\u00e4tt som inte alltid \u00e4r till f\u00f6rdel f\u00f6r det mest h\u00e4lsosamma och h\u00e5llbara alternativet.\nS\u00e5 hur beh\u00f6ver dieten i Sverige och i Norden f\u00f6r\u00e4ndras?\nEAT-Lancet-kommissionen rekommenderar ett dagligt intag av r\u00f6tt k\u00f6tt om maximalt 28 gram per dag \u2013 en fj\u00e4rdedel av svenskarnas nuvarande konsumtion. Likt v\u00e5ra nordiska grannar konsumerar vi ocks\u00e5 fortfarande f\u00f6r mycket tillsatt socker.\nWood tycker dock att det \u00e4r minst lika viktigt att \u00f6ka m\u00e4ngden h\u00e4lsosamma alternativ som att sk\u00e4ra ned p\u00e5 de mindre bra.\nP\u00e5 listan \u00f6ver de st\u00f6rsta riskfaktorerna kopplat till dieter och f\u00f6r tidig d\u00f6dlighet ligger ett l\u00e5gt intag av fullkorn, n\u00f6tter och gr\u00f6nsaker i topp.\n\u2013 H\u00e4r beh\u00f6vs en kombination av \u00e5tg\u00e4rder. V\u00e5rt budskap \u00e4r inte att vi ska b\u00f6rja reglera alla delar av systemet. Regleringar \u00e4r ett verktyg, att \u00f6ka samarbetet mellan olika sektorer \u00e4r ett annat, s\u00e4ger Wood.\nVad g\u00e4ller baljv\u00e4xter och n\u00f6tter beh\u00f6ver svenskarna \u00e4ta tio g\u00e5nger s\u00e5 mycket som de g\u00f6r i dag, enligt forskarna.\nOch trots att gr\u00f6nsakskonsumtionen i Sverige \u00f6kat till i genomsnitt 151 gram per dag n\u00e5r det inte upp till EAT-Lancet-rapportens m\u00e5l p\u00e5 300 gram dagligen.\n\u2013 Vi \u00e4ter lite mera gr\u00f6nsaker och lite mera frukt och b\u00e4r men har l\u00e5ngt, l\u00e5ngt kvar till m\u00e5let, bekr\u00e4ftar Mai-Lis Hellenius, livsstilsprofessor p\u00e5 Karolinska institutet.\nDet som g\u00e5r \u00e5t fel h\u00e5ll \u00e4r konsumtionen av animaliskt protein och fett, forts\u00e4tter hon.\n\u2013 Men det som \u00e4r viktigt att komma i h\u00e5g \u00e4r att EAT-Lancet-rapporten \u00e4r skriven utifr\u00e5n milj\u00f6n i f\u00f6rsta hand. Riktigt s\u00e5 lite k\u00f6tt som de rekommenderar beh\u00f6ver man egentligen inte \u00e4ta f\u00f6r h\u00e4lsans skull.\n", "date": "2019-04-03T18:30:08", "header": "Nordiska matvanor kritiseras i rapport", "link": "https://www.dn.se/nyheter/sverige/nordiska-matvanor-kritiseras-i-rapport/"}
{"message": "\nDen 78-\u00e5rige brasilianske fotbollslegendaren har behandlats f\u00f6r en infektion och h\u00f6g feber men befinner sig inte i ett livshotande tillst\u00e5nd, enligt flera medier.\n\n\n\nPel\u00e9 tog tre VM-guld (1958, 1962 samt 1970) och ses som en av de b\u00e4sta spelarna n\u00e5gonsin.\n", "date": "2019-04-03T18:02:22", "header": "Pel\u00e9 sjuk \u2013 inlagd p\u00e5 sjukhus i Paris", "link": "https://www.dn.se/sport/fotboll/pele-sjuk-inlagd-pa-sjukhus-i-paris/"}
{"message": "\nBeskedet kom sedan den statliga tv-kanalen ENTV p\u00e5 m\u00e5ndagen uppgett att Bouteflika skulle avg\u00e5 f\u00f6re den 28 april. Och redan dagen efter beskedet valde den 82-\u00e5rige Bouteflika att meddela sin avg\u00e5ng.\n\n\n\nBouteflika skriver i ett brev att han genom sitt beslut vill hj\u00e4lpa sina landsm\u00e4n att kunna ge Algeriet en b\u00e4ttre framtid.\nAvg\u00e5ngen kommer efter omfattande protester mot honom under de senaste veckorna. Protesterna inleddes sedan Bouteflika, i strid mot grundlagen, meddelat att han skulle st\u00e4lla upp f\u00f6r en femte mandatperiod.\nNu skriver den statliga nyhetsbyr\u00e5n APS och Algerie 1 att presidenten p\u00e5 tisdagen meddelat att han avg\u00e5r med omedelbar verkan.\nI helgen tog arm\u00e9chefen Ahmad Gaid Salah initiativ till en konstitutionell process f\u00f6r att avs\u00e4tta Bouteflika, n\u00e5got som Salah fortsatte under tisdagen med h\u00e4nvisning till presidentens sviktande h\u00e4lsa.\n\u2013 Orsaken till att vi f\u00f6rs\u00f6ker hitta en l\u00f6sning p\u00e5 krisen kommer sig enbart av v\u00e5r trohet gentemot faderlandet, och enbart faderlandet, eftersom vi \u00e4r \u00f6vertygade om det algeriska folkets f\u00f6rm\u00e5ga att ta sig ur kriser, hur allvarliga de \u00e4n kan vara, detta tack vare dess historiska och m\u00e4nskliga resurser som \u00e4r fyllda av patriotism och eftersom vi \u00e4r \u00f6vertygade om att hur l\u00e4nge en person \u00e4n lever s\u00e5 kommer den att f\u00f6rsvinna en dag, medan hemlandet lever f\u00f6r evigt, sa Salah till nyhetsbyr\u00e5n APS.\u00a0\nAbdelaziz Bouteflika har varit president sedan 1999 och omvalts med stor majoritet tv\u00e5 g\u00e5nger.\n", "date": null, "header": null, "link": "https://www.dn.se/nyheter/varlden/bouteflika-avgar-omedelbart/"}
{"message": "\nVarje m\u00e5nad spolas hundratals leml\u00e4stade delfiner upp p\u00e5 de franska str\u00e4nderna. Enligt milj\u00f6organisationen Sea Shepherd \u00e4r anledningen till de makabra fynden att delfinerna utg\u00f6r en bif\u00e5ngst vid yrkesfiske, efter fr\u00e4mst havsabborre.\n\n\n\nEnligt f\u00f6retr\u00e4dare f\u00f6r Sea Shepherd s\u00e5 spolas cirka 20 procent av alla delfiner som d\u00f6das upp p\u00e5 land. Omkring 6.000\u201310.000 djur faller offer f\u00f6r fiskarnas tr\u00e5lar och redskap varje \u00e5r.\nDelfinerna som hittats har drabbats av frakturer, brutna fenor, och s\u00e5r fr\u00e5n fisken\u00e4t. Franska myndigheter samlar ihop kropparna i h\u00f6gar, f\u00f6r att sedan transportera bort dem fr\u00e5n str\u00e4nderna.\nDen franska marinbiologiska forskningsstationen Observatoire Pelagis skriver p\u00e5 sin hemsida att antalet d\u00f6dade delfiner som sk\u00f6ljts upp p\u00e5 str\u00e4nderna har n\u00e5tt nya rekordniv\u00e5er sedan vintern 2017. Omkring 90 procent av de delfiner som unders\u00f6kts bed\u00f6ms ha d\u00f6tt till f\u00f6ljd av kv\u00e4vning genom fiskeredskap.\nEnligt milj\u00f6organisationen Sea Shepherd s\u00e5 hotar det franska fisket efter havsabborre b\u00e5de fiskartens och delfinernas best\u00e5nd.\u00a0\n", "date": null, "header": null, "link": "https://www.dn.se/nyheter/varlden/tusental-lemlastade-delfiner-spolas-upp-pa-franska-strander/"}
{"message": "\nStadsmuseet i Stockholm st\u00e4ngdes f\u00f6r renovering i januari 2015. Ett syfte med renoveringen var att g\u00f6ra en st\u00f6rre del av byggnadsminnet fr\u00e5n 1660-talet tillg\u00e4ngligt f\u00f6r bes\u00f6karna \u2013 den publika ytan har \u00f6kat med tusen kvadratmeter till nyinvigningen den 27 april. Samtidigt st\u00e5r det nu klart att personalstyrkan krymper p\u00e5 museet.\n\n\n\nP\u00e5 grund av nedsk\u00e4rningarna i stadens kulturbudget, som DN har rapporterat om tidigare, kommer 14 tj\u00e4nster att f\u00f6rsvinna p\u00e5 Stadsmuseiavdelningen under \u00e5ret. Eftersom ytterligare 13 vakanta tj\u00e4nster har dragits in under det senaste \u00e5ret, inneb\u00e4r det totalt sett att personalstyrkan minskar med en fj\u00e4rdedel. Det bekr\u00e4ftar Ann-Charlotte Backlund som \u00e4r chef f\u00f6r Stadsmuseiavdelningen.\nHur kommer nedsk\u00e4rningarna att sl\u00e5 mot Stadsmuseet?\n\u2013 Det \u00e4r klart att det f\u00f6ruts\u00e4tter att vi effektiviserar v\u00e5ra arbetss\u00e4tt. V\u00e5rt fokus \u00e4r p\u00e5 att stockholmarna ska f\u00e5 ut det mesta m\u00f6jliga av museiverksamheten.\nVilka f\u00e5r sluta?\n\u2013 Det vet vi inte riktigt \u00e4n. Vi kommer att beh\u00f6va l\u00e4gga ett pussel f\u00f6r att f\u00e5 det att g\u00e5 ihop. I det pusslet \u00e4r den publika verksamheten prioriterad.\nVilken del kommer att nedprioriteras?\n\n\n\n\u2013 Ett museum \u00e4r lite grand som ett isberg \u2013 m\u00e5nga t\u00e4nker kanske bara p\u00e5 den publika verksamheten, men det \u00e4r mycket som sker under ytan, bakom kulisserna. Vi har ett ganska stort antal m\u00e4nniskor som arbetar med v\u00e5ra samlingar p\u00e5 olika s\u00e4tt. Vi kommer kanske inte att kunna arbeta med samma hastighet n\u00e4r det g\u00e4ller f\u00f6rv\u00e4rv av f\u00f6rem\u00e5l. Den samlingskunniga personalen kommer ocks\u00e5 att f\u00e5 medverka i den publika verksamheten. Det \u00e4r ett exempel p\u00e5 effektiviseringar.\nFinns det andra exempel?\n\u2013 Vi kommer att arbeta mycket mer systematiskt med att g\u00f6ra samlingen tillg\u00e4nglig digitalt, f\u00f6r att minska \u00e4rendehantering kring enskilda fotobest\u00e4llningar.\nKommer ni att ha r\u00e5d med digitaliseringen?\n\u2013 Vi hoppas det. Just i \u00e5r har vi en s\u00e4rskild peng i budgeten f\u00f6r digitaliseringsfr\u00e5gor. Det \u00e4r ett l\u00e5ngsiktigt arbete. Vi har flera miljoner bilder och det \u00e4r ett oerh\u00f6rt stort arbete.\nSedan Stadsmuseet \u00f6ppnade f\u00f6r allm\u00e4nheten 1942 har det varit inrymt i S\u00f6dra stadshusets tidigare lokaler, som ritades av Nicodemus Tessin d.\u00e4. 1663. P\u00e5 den nya permanenta utst\u00e4llningen ska bes\u00f6karna kunna ta del av Stockholms historia fr\u00e5n 1527 fram till i dag.\nL\u00e4s mer: Oro p\u00e5 Stockholms bibliotek: \u201dHistoriskt kraftiga besparingar\u201d\u00a0\nInom Stadsmuseiavdelningen ing\u00e5r \u00e4ven Stockholmia f\u00f6rlag och Medeltidsmuseet. Enligt Ann-Charlotte Backlund \u00e4r dock inte nedsk\u00e4rningarna anledningen till att Medeltidsmuseet har st\u00e4ngt ner sin helgverksamhet f\u00f6r barn och att visningar som tidigare varit kostnadsfria har belagts med avgift.\n\u2013 Vi har tillf\u00e4lligt st\u00e4ngt Hantverkstan p\u00e5 Medeltidsmuseet som \u00e4r en verksamhet f\u00f6r barn. Det beror framf\u00f6r allt p\u00e5 att det inte \u00e4r lika stor efterfr\u00e5gan under v\u00e5ren. Vi har alltid tagit betalt f\u00f6r olika visningar och har fortfarande fri entr\u00e9.\nEnligt Backlund har bes\u00f6kstalen p\u00e5 Medeltidsmuseet mer \u00e4n f\u00f6rdubblats det senaste \u00e5ret, vilket dock inte inneb\u00e4r \u00f6kade resurser fr\u00e5n staden.\n\u2013 Eftersom vi har fri entr\u00e9 finns det inte heller d\u00e4r n\u00e5gon koppling till h\u00f6gre int\u00e4kter. Vi har v\u00e4ldigt mycket bes\u00f6kare och det g\u00e4ller att kunna ge ett kvalitativt bem\u00f6tande, s\u00e4ger Ann-Charlotte Backlund.\nEnligt k\u00e4llor som DN har pratat med finns en oro \u00f6ver att kompetens g\u00e5r f\u00f6rlorad n\u00e4r m\u00e5nga medarbetare slutar. Kan man effektivisera expertis?\n\n\n\n\u2013 Nej, men den kompetens som vi besitter kanske har f\u00f6ruts\u00e4ttningar att n\u00e5 fler. Det finns inga enkla l\u00f6sningar. Alldeles oavsett den ekonomiska aspekten \u00e4r varje pensionsavg\u00e5ng en f\u00f6rlust. Varje m\u00e4nniska har en unik kompetens.\nKommer inte en minskning av personalstyrkan med en fj\u00e4rdedel att p\u00e5verka Stadsmuseet negativt?\n\u2013 Det \u00e4r sj\u00e4lvklart att vi genomg\u00e5r en komplicerad process. Det handlar om m\u00e4nniskor och det vore m\u00e4rkligt om det inte skulle m\u00e4rkas p\u00e5 det personliga planet. V\u00e5rt uppdrag \u00e4r att servera stockholmarna en fantastisk verksamhet och det \u00e4r jag helt \u00f6vertygad om att vi kommer att g\u00f6ra \u00e4ven i framtiden. Det g\u00e5r inte att s\u00e4tta likhetstecken mellan f\u00e4rre m\u00e4nniskor och mindre kunskap. Det handlar om hur vi sprider den.\n\n\n\n\n            Stadsmuseet i Stockholm\n          \nSveriges st\u00f6rsta kommunala museum, som \u00f6ppnades f\u00f6r allm\u00e4nheten 1942. I samlingen ing\u00e5r bland annat 300.000 f\u00f6rem\u00e5l, 25.000 konstverk och 3,5 miljoner fotografier. St\u00e4ngdes f\u00f6r renovering i januari 2015, med en budget p\u00e5 140 miljoner, men den slutgiltiga notan \u00e4r inte fastst\u00e4lld. Under \u00e5ret dras 14 tj\u00e4nster p\u00e5 Stadsmuseiavdelningen in, p\u00e5 grund av nedsk\u00e4rningarna i Stockholms stads kulturbudget. Vid nyinvigningen den 27 april presenteras en ny permanent utst\u00e4llning.\n\n\n\nVisa mer\n\n\n\n\n\n\n\n\u00a0\n\n\n\n\n            Besparingar i kulturf\u00f6rvaltningen\n          \n90 indragna tj\u00e4nster (10 procent av totala antalet tj\u00e4nster).\nAvslutad satsning p\u00e5 muralkonst (2 miljoner kronor).\u00a0\nTioprocentig neddragning p\u00e5 aktivitetshus och m\u00f6tesplatser i Hjorthagen, Husby, Sk\u00e4rholmen, Sk\u00f6ndal och \u00c4lvsj\u00f6 (4 miljoner kronor).\nIndragen satsning p\u00e5 stadsdelsbibliotek i R\u00e5gsved (2,5 \u2013 4 miljoner kronor).\nIndragen bokkolloverksamhet (biblioteken).\nIndragen poesicirkelverksamhet (biblioteken).\nIndragen \u00f6ppen scenverksamhet (biblioteken).\nBesparingskrav p\u00e5 Kulturskolan (Kulturskolans resurscentrum och upps\u00e4gningar av lokaler).\n\n\n\nVisa mer\n\n\n\n\n\n\n\n", "date": "2019-04-03T18:45:29", "header": "Nedsk\u00e4rningarna i Stockholms kultur: Var fj\u00e4rde i personalen f\u00f6rsvinner fr\u00e5n Stadsmuseet", "link": "https://www.dn.se/kultur-noje/nedskarningarna-i-stockholms-kultur-var-fjarde-i-personalen-forsvinner-fran-stadsmuseet/"}
{"message": "\n\n\n\n      L\u00e4nk till grafik\n    \n\n\nMitt i en mening hejdar sig Alice Bah Kuhnke.\u00a0\n\n\n\nKan hon som politiker s\u00e4ga sanningen om klimathotet? Hon tvekar.\n\u2013 Jag skulle inte s\u00e4ga att jag har underdrivit. Eller i och f\u00f6r sig\u2026 Jag skulle nog s\u00e4ga att jag inte har lagt ut texten med samma kraft som n\u00e4r vi talar internt om de faktum vi st\u00e5r inf\u00f6r. Vi vet att m\u00e4nniskor kan lamsl\u00e5s av f\u00f6r h\u00e5rd fakta.\nDet finns prognoser om den globala uppv\u00e4rmningen som hon inte vill delge sina barn, eller beskriva f\u00f6r potentiella v\u00e4ljare.\n- Det \u00e4r fruktansv\u00e4rda scenarier, om vi inte st\u00e4ller om.\nAlice Bah Kuhnke f\u00f6rbereder \u00e4nnu ett skifte i karri\u00e4ren.\n\n\n\n\n        Jag kommer att driva en mycket h\u00e5rdare klimat- och milj\u00f6politik\n      \nHon \u00e4r programledaren som blev h\u00e5llbarhetsexpert och generaldirekt\u00f6r. I oktober 2014 uts\u00e5gs hon till kultur- och demokratiminister i den f\u00f6rsta koalitionsregeringen mellan Socialdemokraterna och Milj\u00f6partiet.\n\n\n\nNu har hon l\u00e4mnat statsr\u00e5dsposten f\u00f6r att kandidera till Europaparlamentet. Som gr\u00f6n politiker i Bryssel f\u00e5r hon en betydligt friare roll.\n\u2013 Jag kommer att driva en mycket h\u00e5rdare klimat- och milj\u00f6politik, och en mycket h\u00e5rdare politik f\u00f6r m\u00e4nniskors r\u00e4tt till skydd, f\u00f6r m\u00e4nskliga r\u00e4ttigheter och demokrati, \u00e4n vad vi under f\u00f6rra mandatperioden beh\u00f6vde kompromissa bort.\n\n\n\n\n\n            Februari 2015. Den nya kulturministern Alice Bah Kuhnke poserar f\u00f6r DN utanf\u00f6r Moderna museet.\n            \n              Foto: Beatrice Lundborg\n            \n\n\nMilj\u00f6partiets nuvarande Europaparlamentariker har flera g\u00e5nger g\u00e5tt emot regeringens politik. Och Alice Bah Kuhnke \u00e4r beredd att forts\u00e4tta med det. Det \u00e4r den gr\u00f6na gruppens politik i parlamentet som ska g\u00e4lla.\n\u2013 Ibland kommer det g\u00e5 hand i hand med den politik som milj\u00f6partisterna i regering i Sverige lyckas f\u00e5 igenom. Ibland kommer det kanske g\u00e5 tv\u00e4rtemot.\nVad kan du s\u00e4ga nu som du inte kunde s\u00e4ga n\u00e4r du var minister?\n\u2013 Som EU-parlamentariker \u00e4r jag mycket mer fri som milj\u00f6partist. Men samtidigt har jag alltid Milj\u00f6partiets \u00f6gon p\u00e5 mig. S\u00e5 jag beh\u00f6ver \u00e4nd\u00e5 vara en god representant.\nDet finns ett exempel p\u00e5 den nya friheten: Socialdemokraterna gjorde nyligen ett utspel om att f\u00f6renkla t\u00e5gresandet i Europa. Ett utspel som Alice Bah Kuhnke s\u00e5gade med omd\u00f6men som \u201danm\u00e4rkningsv\u00e4rt\u201d och \u201dlamt\u201d, eftersom milj\u00f6partisten Jakop Dalunde redan drivit igenom ett s\u00e5dant f\u00f6rslag i parlamentet.\n\n\n\n\n        Det ska vara samma ordning och reda i klimatpolitiken som det \u00e4r i finanspolitiken\n      \n\u2013 Jag tyckte att det var lite mesigt och sm\u00e5tt f\u00f6rljuget att l\u00e4gga fram ett f\u00f6rslag som parlamentet redan har beslutat om, s\u00e4ger Alice Bah Kuhnke.\n\u2013 Antingen \u00e4r det brist p\u00e5 kunskap eller s\u00e5 t\u00e4nker man att det \u00e4r en enkel vinst.\u00a0\nMilj\u00f6partiet g\u00e5r till val p\u00e5 ett f\u00f6rslag om en \u201dtvingande utsl\u00e4ppsbudget\u201d f\u00f6r hela EU. De gr\u00f6na vill att alla medlemsstater ska f\u00e5 ett utsl\u00e4ppstak, med krav p\u00e5 minskningar p\u00e5 10-15 procent per \u00e5r, och hot om sanktioner f\u00f6r EU-l\u00e4nder som inte lever upp till kraven.\n\n\n\n\u2013 Det \u00e4r det tuffaste klimatpolitiska m\u00e5let som hittills presenterats, s\u00e4ger Alice Bah Kuhnke.\n\u2013 Det ska vara samma ordning och reda i klimatpolitiken som det \u00e4r i finanspolitiken. I dag l\u00f6nar det sig f\u00f6r m\u00e5nga l\u00e4nder och industrier att sl\u00e4ppa ut. Det blir som en konkurrensf\u00f6rdel.\u00a0\n\n\n\n\n\n\n\n\nHur skulle medlemsl\u00e4nderna kunna g\u00e5 med p\u00e5 en s\u00e5n sak?\n\u2013 Jag tror att allt fler medlemsl\u00e4nder f\u00f6rst\u00e5r att om vi inte st\u00e4ller om nu, s\u00e5 kommer vi tvingas st\u00e4nga ner sedan.\nVar ser du tecken p\u00e5 att den f\u00f6rst\u00e5elsen finns?\n\u2013 Den f\u00f6rst\u00e5elsen kommer hand i hand med att forskningen n\u00e5r ut med sina budskap. Vi ser en revolution av unga m\u00e4nniskor i Europa.\u00a0\n\u201dAlla politiska r\u00f6relser i sin nuvarande form har misslyckats\u201d sa Greta Thunberg n\u00e4r hon bes\u00f6kte V\u00e4rldsekonomiskt forum i Davos i februari. \u00c4r du ocks\u00e5 p\u00e5 de anklagades b\u00e4nk?\n\u2013 Ja, sj\u00e4lvklart. Jag ser mig som p\u00e5 de anklagades b\u00e4nk. Jag ser mig som en del av vuxenv\u00e4rlden som inte har gjort det vi ska. Vi har inte med tillr\u00e4cklig kraft kunnat mobilisera tillr\u00e4ckligt m\u00e5nga vuxna makthavare att faktiskt g\u00f6ra de f\u00f6r\u00e4ndringar som kr\u00e4vs.\n\n\n\n\n        Varf\u00f6r inte satsa och bygga ut de tekniker som redan finns som \u00e4r f\u00f6rnyelsebara, som \u00e4r billigare, som finns h\u00e4r och nu och kan anv\u00e4ndas mycket mer?\n      \nEnligt FN:s klimatpanel beh\u00f6ver k\u00e4rnkraften i v\u00e4rlden f\u00f6rmodligen \u00f6ka om vi ska n\u00e5 de globala klimatm\u00e5len. Vad t\u00e4nker du om k\u00e4rnkraftens framtid i Europa?\n\u2013 Vi har inte tid med k\u00e4rnkraft. Det tar l\u00e4ngre tid att bygga ut k\u00e4rnkraften \u00e4n vi har tid p\u00e5 oss att st\u00e4lla om. Och det \u00e4r d\u00e4rtill dyrare \u00e4n f\u00f6rnybar energi som sol och vind. Och dessutom \u00e4r det inte s\u00e4kert.\n\n\n\nEtt argument som framf\u00f6rs av internationella energir\u00e5det IEA \u00e4r att klimatutmaningarna \u00e4r av s\u00e5dan dignitet att det inte g\u00e5r att s\u00e4ga nej till n\u00e5n fossilfri teknik. Vad vill du svara p\u00e5 det?\n\u2013 Varf\u00f6r inte satsa och bygga ut de tekniker som redan finns som \u00e4r f\u00f6rnyelsebara, som \u00e4r billigare, som finns h\u00e4r och nu och kan anv\u00e4ndas mycket mer?\n\u2013 Det \u00e4r v\u00e4l att ta en genv\u00e4g som \u00e4r en dumv\u00e4g.\nEwa Stenberg: Greta Thunberg kan g\u00f6ra MP till ett fossil\nAv opinionsm\u00e4tningarna att d\u00f6ma kommer ocks\u00e5 P\u00e4r Holmgren att ta plats i Europaparlamentet f\u00f6r Milj\u00f6partiet. Den forne TV-meteorologen har v\u00e4ckt uppst\u00e5ndelse f\u00f6r uppskattande kommentarer om en debattartikel i DN, d\u00e4r filosofen Torbj\u00f6rn T\u00e4nnsj\u00f6 resonerade kring om en \u201dglobal despoti\u201d vore en l\u00f6sning n\u00e4r klimatkrisen kr\u00e4ver snabba beslut.\n\n\n\n\n\n            Fotografen Anette Nantell om bilden: Jag ans\u00f6ker om fototillst\u00e5nd p\u00e5 ett stillast\u00e5ende t\u00e5g. Men det r\u00e5der vagnbrist och den vagn-ansvarige p\u00e5 SJ \u00e4r sjukskriven. Ist\u00e4llet hoppar vi p\u00e5 Uppsalat\u00e5get som stannar i M\u00e4rsta. Tiden g\u00e5r snabbt och pl\u00f6tsligt blir det br\u00e5ttom av. Alice Bah Kuhnke tar tag i blixtstativet och skyndar f\u00f6re. V\u00e4l p\u00e5 perrongen inser vi att n\u00e4sta t\u00e5g tillbaka g\u00e5r f\u00f6rst om en timme. Det blir taxi.\n            \n              Foto: Anette Nantell\n            \n\n\n\u201dIntressant av Torbj\u00f6rn T\u00e4nnsj\u00f6 ... som v\u00e5gar t\u00e4nka utanf\u00f6r boxen\u201d twittrade Holmgren i december.\nAlice Bah Kunke avf\u00e4rdar T\u00e4nnsj\u00f6s id\u00e9er.\u00a0\n\u2013 En absurd och pervers tankeg\u00e5ng. Jag tror att demokrati \u00e4r enda chansen. Det \u00e4r det som \u00e4r s\u00e5 utmanande. Vi kommer inte lyckas om vi inte ocks\u00e5 \u00e4r djupt f\u00f6rankrade i demokratiska processer.\nMen det h\u00e4r med \u201dintressant att v\u00e5ga t\u00e4nka utanf\u00f6r boxen\u201d n\u00e4r det g\u00e4ller om despoti \u00e4r b\u00e4ttre \u00e4n demokrati \u2013 vad t\u00e4nker du om det som P\u00e4r Holmgren twittrade?\n\u2013 Jag t\u00e4nker ju att det \u00e4r en oerh\u00f6rt provocerande id\u00e9. Demokrati \u00e4r den enda v\u00e4gen fram\u00e5t.\nDen h\u00e4r diskussionen har lett till att era motst\u00e5ndare s\u00e4ger att Holmgren inte \u00e4r en p\u00e5litlig demokrat. Vad svarar du d\u00e5?\n\n\n\n\u2013 N\u00e4men, jag vet ju att P\u00e4r Holmgren \u00e4r demokrat. Sj\u00e4lva anledningen till att han har organiserat sig partipolitiskt \u00e4r f\u00f6r att han tror p\u00e5 demokrati och tror p\u00e5 v\u00e5ra parlamentariska system i Sverige och i Europa.\n\n\n\n\n        Jag \u00e4lskar ju att vara hemma och \u00e5ka runt i Sverige och bygga r\u00f6relser\n      \nF\u00f6r n\u00e5got \u00e5r sedan best\u00e4mde sig Alice Bah Kuhnke f\u00f6r att sluta flyga privat. D\u00e4rf\u00f6r har hon tagit beslutet att bos\u00e4tta sig i Bryssel i st\u00e4llet f\u00f6r att veckopendla, om hon blir invald i parlamentet.\nHur ska du d\u00e5 g\u00f6ra f\u00f6r att h\u00e5lla kontakten med dina v\u00e4ljare p\u00e5 hemmaplan?\n\u2013 Jag t\u00e4nker ju dels \u00e5ka t\u00e5g. Mycket och ofta. Och vid sidan av det s\u00e5 har vi en rad id\u00e9er som jag hoppas kunna presentera s\u00e5 sm\u00e5ningom, de bygger mycket p\u00e5 teknik.\nHur ser du p\u00e5 den risken att du fastnar i en Brysselbubbla n\u00e4r du faktiskt bor d\u00e4r?\n\u2013 N\u00e4men det vore ju fruktansv\u00e4rt. Jag \u00e4lskar ju att vara hemma och \u00e5ka runt i Sverige och bygga r\u00f6relser. Jag \u00e4r som b\u00e4st med tre tanter i Sk\u00f6vde, och ute p\u00e5 gator och torg, tr\u00e4ffa m\u00e4nniskor, jobba med f\u00f6reningsuppbyggnad.\n\n\n\n\n\n            Juni 2000. Alice Bah p\u00e5 Skansen under nationaldagsfirandet.\n            \n              Foto: Erich Stering\n            \n\n\nDemokratifr\u00e5gorna och skyddet f\u00f6r r\u00e4ttsstaten och utsatta minoriteter \u00e4r en viktig anledning till att Alice Bah Kuhnke engagerat sig i Europapolitiken. Under sina \u00e5r som demokratiminister fick hon ocks\u00e5 hantera konkreta demokratiproblem i EU-systemet.\nUtredningen \u201dEU p\u00e5 hemmaplan\u201d som kom f\u00f6r tre \u00e5r sedan visade att kunskapen om EU var l\u00e5g - bland kommunpolitiker, bland tj\u00e4nstem\u00e4n, bland journalister och bland l\u00e4rare.\u00a0\n\u2013 Jag tror att det har h\u00e4nt v\u00e4ldigt lite. Vi talar om EU som n\u00e5got som vi inte \u00e4r en del av, utan det \u00e4r Sverige och EU, inte att Sverige \u00e4r en del av EU, s\u00e4ger Alice Bah Kuhnke.\nMilj\u00f6partiet brukar vurma f\u00f6r folkomr\u00f6stningar. Vad ska man dra f\u00f6r slutsatser av exemplet Brexit?\n\n\n\n\u2013 Folkomr\u00f6stningar ocks\u00e5 kr\u00e4ver goda underlag d\u00e4r man ska veta vad man g\u00f6r. Det \u00e4r uppenbart att de olika sidorna i den konflikt som nu spelas upp f\u00f6r \u00f6ppen rid\u00e5 inte verkar ha t\u00e4nkt igenom alla led innan.\nHar det p\u00e5verkat din syn p\u00e5 folkomr\u00f6stningar som demokratiskt instrument?\n\u2013 Inte sj\u00e4lva grundl\u00e4ggande instrumentet. Men d\u00e4remot i vilka oerh\u00f6rda steg det kr\u00e4ver innan man tar steget till en folkomr\u00f6stning. Det m\u00e5ste vara genomt\u00e4nkt och man m\u00e5ste f\u00f6rst\u00e5 vad man faktiskt st\u00e4ller folket inf\u00f6r.\n\n\n\n\n            Mer i podden: H\u00f6r hela samtalet med Bah Kuhnke (MP)\n          \n\u201d\u00c4r det ett monster som har sl\u00e4ppts loss?\u201d\nI podden \u201dStudio DN\u201d kan du lyssna p\u00e5 hela intervjun med Alice Bah Kuhnke - med fler \u00e4mnen, fr\u00e5gor och svar. H\u00f6r MP:s toppkandidat om: \u2022 Fr\u00e5gan till Facebookgrundaren Mark Zuckerberg\n \u2022 Kampen f\u00f6r HBTQ-personer\n \u2022 Kritiken fr\u00e5n det nya partiet V\u00e4ndpunkt\nLyssna p\u00e5 hela podden h\u00e4r.\u00a0\n\n\n\nVisa mer\n\n\n\n\n\n\n\nTidigare intervjuade toppkandidater:Sara Skyttedal (KD): Orb\u00e1n och Macron \u00e4r lika destruktivaMalin Bj\u00f6rk (V): Jag vill se en europeisk flygskatt Peter Lundgren (SD): Vi har en r\u00f6d linje mot Ryssland Hel\u00e9ne Fritzon (S): EU-valet kan inneb\u00e4ra mer samarbete \u2013 eller ett sammanbrott Soraya Post (Fi): Erfarenheten av EU har gjort att Fi t\u00e4nkt om Fredrick Federley (C): Vi ska \u00e4ta b\u00e4ttre klimatsmart k\u00f6tt - jag \u00e4ter massorTomas Tob\u00e9 (M): Vi m\u00e5ste begr\u00e4nsa fri fr\u00f6rlighet f\u00f6r kriminella\n", "date": "2019-04-03T18:57:58", "header": "Alice Bah Kuhnke (MP): Som EU-parlamentariker \u00e4r jag mycket mer fri", "link": "https://www.dn.se/nyheter/politik/intervju-alice-bah-kuhnke-mp-som-eu-parlamentariker-ar-jag-mycket-mer-fri/"}
{"message": "\nAlice Bah Kuhnke (MP): Som EU-parlamentariker \u00e4r jag mycket mer fri\n\n\n\nLyssna p\u00e5 hela samtalet med Alice Bah Kuhnke i \u201dStudio DN\u201d.\u00a0\n", "date": "2019-04-03T18:58:00", "header": "TV: Det st\u00e5r MP f\u00f6r i EU", "link": "https://www.dn.se/nyheter/politik/tv-det-star-mp-for-i-eu/"}
{"message": "\n\u2013 M\u00e4nniskor hoppas p\u00e5 en ny riktning. Att f\u00e5 f\u00f6rkroppsliga det \u00e4r \u00f6verv\u00e4ldigande, s\u00e4ger Lightfoot, som fick 74 procent av r\u00f6sterna.\nLightfoot blir den f\u00f6rsta svarta kvinna att inneha \u00e4mbetet i staden, hon \u00e4r \u00e4ven den f\u00f6rsta som \u00e4r \u00f6ppet homosexuell. Chicago har tidigare haft en svart borgm\u00e4stare och en som varit kvinna. Lori Lightfoot har en dotter tillsammans med frun Amy Eshleman.\u00a0\n\n\n\nLightfoot besegrade kandidaten Toni Preckwinkle med stor marginal. Preckwinkle meddelade att hon ringt och gratulerat Lightfoot f\u00f6r en v\u00e4l genomf\u00f6rd kampanj enligt AP.\u00a0\nLightfoot lovade i sitt tal att hj\u00e4lpa Chicagos l\u00e5ginkomsttagare, eftersom hon menade att de blivit ignorerade under en l\u00e5ng tid.\u00a0\n\u2013 Tillsammans kan vi g\u00f6ra Chicago till en plats d\u00e4r omr\u00e5det du bor i inte ska avg\u00f6ra ditt \u00f6de, sa Lightfoot till den jublande publiken.\nHon sa \u00e4ven i talet att folk ser en stad \u00e5terf\u00f6das, en plats d\u00e4r ras och vem du \u00e4lskar inte spelar n\u00e5gon roll rapporterar AP.\n", "date": null, "header": null, "link": "https://www.dn.se/nyheter/varlden/chicagos-nya-borgmastare-historisk-1/"}
